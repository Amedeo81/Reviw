<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>S-147_I_201908</title>
</head>
<body>
<h1 id="p1" data-pid="1" class="se" style="text-align: center;">Comunicazioni e promemoria</h1>
<p id="p2" data-pid="2" class="se" style="text-align: center;">Agosto 2019</p>
<br/>
<p id="p3" data-pid="3" class="se" style="text-align: justify;"><i>Per il coordinatore del corpo degli anziani</i>. Le comunicazioni e i promemoria <b>per la congregazione </b>dovranno essere letti alla prossima adunanza infrasettimanale. Dopodiché dovranno essere affissi alla tabella delle informazioni per un mese.</p>
<h4 id="p4" data-pid="4" class="se" style="text-align: justify;">RISERVATO AGLI ANZIANI</h4>
<p id="p5" data-pid="5" class="se" style="text-align: justify;"><b>1. Commemorazione.</b> In vista della Commemorazione del 2020 vi invitiamo a riesaminare le istruzioni contenute nel libro <i>Pascete</i>, capitolo 20, paragrafi 6 e 8, sulla scelta sia dell'oratore sia degli orari della Commemorazione.</p>
<p id="p6" data-pid="6" class="se" style="text-align: justify;">Come negli anni precedenti, a livello mondiale si cercherà di invitare il maggior numero possibile di persone. Questa campagna speciale inizierà sabato 14 marzo 2020 e proseguirà fino a martedì 7 aprile 2020. Ogni congregazione dovrà inviare la richiesta di inviti entro <b>martedì 10 settembre 2019</b>, usando il numero articolo 7959. Qualora la vostra congregazione non dovesse inviare la richiesta entro la data prevista, riceverete un quantitativo pari a 40 inviti per proclamatore e 120 per pioniere. Per evitare sprechi, tutte le informazioni che stamperete sull'invito dovranno essere verificate in anticipo. Assicuratevi che tutti gli inviti del 2019 siano stati eliminati. Ai proclamatori  che ricevono regolarmente dalla filiale articoli in braille verrà inviato automaticamente un invito alla Commemorazione in braille. Si potranno richiedere altri inviti in braille a partire dal 1° gennaio 2020. Se gli anziani lo riterranno pratico, i proclamatori potranno lasciare agli assenti gli inviti alla Commemorazione.</p>
<p id="p7" data-pid="7" class="se" style="text-align: justify;"><b>2. Discorso pubblico speciale.</b> La registrazione del discorso speciale menzionata nella comunicazione per la congregazione sarà disponibile su JW Stream circa un mese prima della settimana in cui sarà presentato. Vi preghiamo di incaricare un anziano o un servitore di ministero di scaricare la registrazione del discorso da JW Stream (usando le proprie credenziali di jw.org) con diverse settimane di anticipo rispetto alla data in cui la congregazione la vedrà. Dal momento che potrebbero esserci più registrazioni nella stessa lingua, all'inizio del 2020 la filiale comunicherà ai gruppi e alle congregazioni quale registrazione usare. Se possibile, si dovrà incaricare un oratore che subentri nel caso in cui ci siano problemi tecnici con la registrazione. Se una congregazione o un gruppo non dispone delle attrezzature necessarie per vedere la registrazione, o la registrazione non è disponibile nella lingua della congregazione o del gruppo, il corpo degli anziani dovrà scegliere un oratore qualificato per pronunciare il discorso nella maniera consueta. Dato che il discorso speciale sarà una versione aggiornata del discorso n. 56, “Entriamo nel nuovo mondo sotto la direttiva di Cristo”, dopo il 1° settembre 2019 l'attuale versione disponibile non dovrà essere pronunciata.</p>
<p id="p8" data-pid="8" class="se" style="text-align: justify;"><b>3. Programma di assistenza globale.</b> In armonia con la comunicazione per la congregazione, proponete alla congregazione una risoluzione che autorizzi l'invio mensile dai fondi della congregazione della seguente somma per un periodo di 12 mesi, da settembre 2019 ad agosto 2020: (importo per proclamatore indicato su jw.org) per (numero dei proclamatori attivi) diviso 12. Se lo preferite, potete inviare l'intera somma in un'unica soluzione. Se il corpo degli anziani ritiene che la somma suggerita possa mettere in difficoltà la congregazione o che la congregazione possa contribuire in misura maggiore, la somma stabilita tramite risoluzione potrà essere modificata di conseguenza.</p>
<p id="p9" data-pid="9" class="se" style="text-align: justify;">Il testo della risoluzione dovrebbe recitare quanto segue:</p>
<p id="p10" data-pid="10" class="se" style="text-align: justify;">“Allo scopo di finanziare il Programma di assistenza globale, noi, la congregazione di         , approviamo mediante risoluzione di contribuire durante l'anno di servizio 2020 la somma di       in favore dell'opera mondiale. Queste contribuzioni verranno prelevate dai fondi della congregazione, che vengono versati nelle cassette appositamente contrassegnate per le spese della congregazione. La somma stabilita tramite risoluzione verrà inviata (in un'unica soluzione/distribuita nel corso dell'anno)”.</p>
<p id="p11" data-pid="11" class="s5" style="text-align: justify;">• Per il coordinatore del corpo degli anziani: Se prima della prossima adunanza infrasettimanale il corpo degli anziani avrà stabilito l'importo della risoluzione, disponi che la risoluzione venga presentata dopo che sarà stata letta la comunicazione allegata. Altrimenti informate la congregazione che la risoluzione a cui si fa riferimento nella comunicazione sarà presentata la settimana successiva. Prima che la comunicazione sia letta e affissa alla tabella delle informazioni, inserisci l'importo per proclamatore indicato su jw.org.</p>
<p id="p12" data-pid="12" class="s5" style="text-align: justify;">• Per il segretario: Accertati che la risoluzione approvata dalla congregazione insieme alle relative istruzioni sull'invio della somma alla filiale sia consegnata al servitore della contabilità.</p>
<p id="p13" data-pid="13" class="se" style="text-align: justify;"><b>4. Report fotografico.</b> Vi preghiamo di affiggere alla tabella delle informazioni il report fotografico sulla nuova Sala del Regno di Boscoreale.</p>
<p id="p14" data-pid="14" class="se" style="text-align: justify;"><b>5. Aggiornamenti dal cantiere della Betel di Bologna.</b> Vi ricordiamo che durante la parte sui bisogni locali della settimana del 19 agosto 2019 si dovrà far vedere il video <i>Spinti dal cuore </i>e seguire le istruzioni che sono state fornite al riguardo nel modulo S-147 di luglio 2019. Si potrà scaricare il video al link disponibile nella schermata dello stesso modulo.</p>
<p id="p15" data-pid="15" class="se" style="text-align: justify;"><i><b>6. “Pascete il gregge di Dio” </b></i><b>in braille.</b> È ora possibile ordinare il libro <i>Pascete </i>in braille utilizzando il numero articolo 5436. La sigla rimane invariata, ovvero <i>sfl</i>.</p>
<h4 id="p16" data-pid="16" class="se" style="text-align: justify;">PER LA CONGREGAZIONE</h4>
<p id="p17" data-pid="17" class="se" style="text-align: justify;"><b>1. Commemorazione.</b> La sera di martedì 7 aprile 2020 ci riuniremo per celebrare la Cena del Signore (<a href="jwpub://b/NWTR/42:22:19-42:22:19" data-bid="1-1" class="b">Luca 22:19</a>). Durante tale settimana non si terrà l'adunanza infrasettimanale. Inoltre vi informiamo che la Commemorazione del 2021 si terrà sabato 27 marzo. Nel 2022 la Commemorazione si terrà venerdì 15 aprile.</p>
<p id="p18" data-pid="18" class="se" style="text-align: justify;"><b>2. Discorso pubblico speciale.</b> Al fine di generare entusiasmo per la Commemorazione, il discorso speciale del 2020 verrà presentato una settimana prima della Commemorazione, durante la settimana del 30 marzo 2020. Nelle congregazioni che la settimana del 30 marzo hanno un'assemblea o la visita del sorvegliante di circoscrizione il discorso speciale verrà pronunciato in linea di massima la settimana precedente. La maggioranza delle congregazioni vedrà un discorso registrato dalla filiale che, in molti casi, sarà pronunciato da un membro del Comitato di Filiale. Speriamo che fornirvi queste informazioni in anticipo possa aiutarvi a fare i preparativi per questi importanti eventi.</p>
<p id="p19" data-pid="19" class="se" style="text-align: justify;"><b>3. Programma di assistenza globale.</b> Il Programma di assistenza globale consente all'organizzazione di coprire le spese per incidenti avvenuti nelle Sale del Regno, Sale delle Assemblee e strutture delle filiali, inclusi danni derivanti da disastri naturali, incendi, furti o atti vandalici. Per quanto riguarda il prossimo anno di servizio, i costi previsti per questi incidenti verrebbero coperti se ogni proclamatore contribuisse approssimativamente € 2,50. Questo non vuol dire che ci si aspetta che ogni proclamatore contribuisca esattamente tale somma. Piuttosto ciascuna congregazione potrà decidere di approvare una risoluzione per contribuire a favore dell'opera mondiale e i proclamatori potranno contribuire per la congregazione locale in base a quanto stabilito tramite risoluzione.</p>
<p id="p20" data-pid="20" class="se" style="text-align: justify;"><b>4. Offerta di pubblicazioni.</b> Vi ricordiamo che ogni proclamatore potrà decidere quale pubblicazione del Kit dell'insegnante offrire a una persona interessata e quando farlo. Anche se il nostro obiettivo non è soltanto quello di distribuire pubblicazioni, è opportuno offrirle quando viene mostrato sincero interesse, sia al primo contatto sia alla visita ulteriore (<a class="it" href="jwpub://p/I:2018604/30-30"><i>w18.10 </i>p. 15 par. 18</a>). Tenete presente che il numero di biglietti da visita lasciati potrà essere inserito nel <i>Rapporto del servizio di campo </i>(S-4) come per le altre pubblicazioni distribuite.</p>
<p id="p21" data-pid="21" class="se" style="text-align: justify;"><b>5. Servizio di pioniere.</b> Tutti i proclamatori esemplari che desiderano impegnarsi di più prestando servizio come pionieri ausiliari o regolari devono consegnare la relativa domanda a un membro del comitato di servizio della congregazione. Vi ricordiamo che i proclamatori che fanno i pionieri ausiliari nei mesi di marzo e aprile, e in occasione della visita del sorvegliante di circoscrizione potranno scegliere di raggiungere la quota ridotta di ore. Il Corpo Direttivo desidera esprimere il suo sincero apprezzamento nei confronti di tutti i pionieri che si danno molto da fare nella congregazione, compresi quelli a cui è stato chiesto di sostenere altri progetti teocratici e che di conseguenza potrebbero essere meno presenti nel ministero.</p>
<p id="p22" data-pid="22" class="se" style="text-align: justify;"><b>6. Prenotazione online delle visite presso la filiale dell'Europa Centrale.</b> D'ora in avanti chi desidera visitare la filiale dell'Europa Centrale, che ha sede in Germania, dovrà necessariamente prenotare la visita online utilizzando la funzione disponibile su jw.org al percorso CHI SIAMO &gt; UFFICI E VISITE GUIDATE. Lo si potrà fare selezionando la Germania come paese.</p>
<br/>
<p id="p23" data-pid="23" class="se">S-147_I_201908</p>
</body>
</html>