<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>20230609</title>
</head>
<body>
<h1 id="p1" data-pid="1" class="se" style="text-align: center;">Comunicazione</h1>
<p id="p2" data-pid="2" class="se" style="text-align: center;">9 giugno 2023</p>
<br/>
<h4 id="p3" data-pid="3" class="se" style="text-align: justify;">PER GLI ANZIANI IN ITALIA</h4>
<p id="p4" data-pid="4" class="se" style="text-align: justify;"><b>1. Disposizioni anticipate di trattamento (DAT):</b> Le disposizioni anticipate di trattamento (DAT), definite anche “testamento biologico” o “biotestamento”, sono regolamentate dalla legge n. 219 del 22 dicembre 2017 “Norme in materia di consenso informato e di disposizioni anticipate di trattamento”. Attraverso le DAT è possibile esprimere preventivamente le proprie volontà in merito a certi trattamenti sanitari, come il rifiuto alle emotrasfusioni. Il documento è indispensabile nei casi in cui la persona sia <u>incosciente</u> e quindi non in grado di ribadire la propria posizione circa il sangue o quando, in seguito alla registrazione delle DAT, sia sopraggiunta un'incapacità che non rende più possibile esprimersi.</p>
<p id="p5" data-pid="5" class="se" style="text-align: justify;">2. Con la nuova legge, a differenza di quanto fatto in passato, in caso di ricovero ospedaliero non sarà più necessario aggiornare la data e aggiungere alcuna frase sulla fotocopia delle DAT resa al personale medico. Tale documento, infatti, è considerato come un testamento e non può essere modificato se non nei modi previsti dalla legge. (Vedi Legge 219/2017, articolo 4, comma 6).</p>
<p id="p6" data-pid="6" class="se" style="text-align: justify;"><b>3. Chi può sottoscrivere e registrare le DAT:</b> Secondo l'articolo 4, comma 1, della Legge 219/2017, <u>“ogni persona maggiorenne e capace di intendere e di volere,</u> in previsione di un'eventuale futura incapacità di autodeterminarsi e dopo avere acquisito adeguate informazioni mediche sulle conseguenze delle sue scelte, può, attraverso le DAT, esprimere le proprie volontà in materia di trattamenti sanitari, nonché il consenso o il rifiuto rispetto ad accertamenti diagnostici o scelte terapeutiche e a singoli trattamenti sanitari”. Tale documento non potrà essere sottoscritto e registrato da nessun altro se non dal “disponente” le DAT, ossia la persona interessata.</p>
<p id="p7" data-pid="7" class="se" style="text-align: justify;"><b>4. Dove e come possono essere registrate le DAT:</b> Affinché le DAT abbiano valore legale è necessario che siano dovutamente registrate:</p>
<p id="p8" data-pid="8" class="s5" style="text-align: justify;">• presso un <u>notaio</u>, sia con atto pubblico (ossia redatte direttamente dal notaio), sia con scrittura privata (cioè stilate autonomamente dal privato cittadino facendo autenticare le firme dal notaio, come nel caso dell'utilizzo del modulo <i>Disposizioni anticipate di trattamenti sanitari</i> (DAT) e <i>indicazione del fiduciario</i> [dpa]). In entrambi i casi il notaio conserva l'originale del documento. Le DAT possono essere depositate e registrate presso qualsiasi notaio sul territorio nazionale a prescindere dal luogo di residenza del disponente;</p>
<p id="p9" data-pid="9" class="s5" style="text-align: justify;">• presso <u>l'ufficio di stato civile del comune di residenza</u> (con scrittura privata, ossia utilizzando il modulo <i>dpa</i>);</p>
<p id="p10" data-pid="10" class="s5" style="text-align: justify;">• presso le <u>strutture sanitarie competenti</u> nelle regioni che abbiano regolamentato la raccolta delle DAT (con scrittura privata, ossia utilizzando il modulo <i>dpa</i>);</p>
<p id="p11" data-pid="11" class="s5" style="text-align: justify;">• presso gli <u>uffici consolari italiani,</u> per i cittadini italiani all'estero (nell'esercizio delle funzioni notarili).</p>
<p id="p12" data-pid="12" class="se" style="text-align: justify;">5. Per quanto riguarda la registrazione presso il comune di residenza, ogni ente ha le proprie regole procedurali interne in merito. È quindi consigliabile consultare il sito web del Comune o contattare l'ufficio di stato civile per conoscere la procedura adottata.</p>
<p id="p13" data-pid="13" class="se" style="text-align: justify;">6. In ogni caso, di seguito indichiamo quello che di solito avviene al momento della registrazione:</p>
<p id="p14" data-pid="14" class="s5" style="text-align: justify;">• l'ufficiale di stato civile riceve le DAT “recanti la firma autografa” della persona che le ha preparate, per cui si dovrà preventivamente compilare e firmare il documento prima di recarsi in Comune;</p>
<p id="p15" data-pid="15" class="s5" style="text-align: justify;">• in alcuni casi è richiesto che il fiduciario si presenti fisicamente in Comune assieme al disponente;</p>
<p id="p16" data-pid="16" class="s5" style="text-align: justify;">• il funzionario addetto a cui si consegnano le DAT si limita a verificare i dati anagrafici della persona e la sua residenza e a fornire un'attestazione della consegna: in vista di ciò, quando ci si reca all'ufficio dello stato civile, è necessario portare con sé un documento di riconoscimento e almeno due copie originali firmate delle DAT;</p>
<p id="p17" data-pid="17" class="s5" style="text-align: justify;">• in genere, verrà apposto un timbro a titolo di ricevuta sia sulla copia originale, che sarà conservata negli uffici del Comune, sia sull'altra copia originale che rimarrà alla persona. In alternativa, viene rilasciata una ricevuta su un foglio separato che il disponente le DAT dovrà aver cura di tenere allegato al documento registrato;</p>
<p id="p18" data-pid="18" class="s5" style="text-align: justify;">• il funzionario comunale richiede in genere il consenso al trattamento dei dati personali (privacy) sia per il disponente le DAT che per il fiduciario, oltre che il consenso/dissenso all'invio delle DAT alla Banca Dati Nazionale. Non abbiamo obiezioni in merito.</p>
<p id="p19" data-pid="19" class="se" style="text-align: justify;"><b>7. Copia delle DAT e loro aggiornamento:</b> Dopo la registrazione delle DAT è consigliabile fornirne una copia al fiduciario, al fiduciario supplente, al coniuge o ai parenti stretti (siano essi testimoni di Geova o meno), ad alcuni fratelli fidati, nonché all'ospedale in caso di ricovero. Periodicamente i proclamatori della congregazione potranno essere invitati a riconsiderare le informazioni contenute nelle loro DAT per accertarsi che tutte le informazioni indicate continuino a essere attuali (per esempio, decisioni sui trattamenti di fine vita, altre scelte riguardanti le cure mediche, e i dati delle persone scelte come fiduciario e fiduciario supplente). Vi ricordiamo inoltre che, una volta che il documento è stato depositato e registrato, sulla copia in possesso del disponente le DAT non potranno essere apportate correzioni e modifiche. Nel caso in cui il disponente voglia apportare qualsiasi variazione, sarà necessario registrare nuove DAT.</p>
<p id="p20" data-pid="20" class="se" style="text-align: justify;"><b>8. Banca dati nazionale (BDN):</b> Dal 1° febbraio 2020 è stata istituita presso il Ministero della Salute una Banca dati nazionale (BDN) che ha lo scopo di raccogliere copia delle DAT. Tale BDN permette di assicurare la piena accessibilità delle DAT da parte del disponente stesso, del fiduciario da lui nominato e del medico che ha in cura il paziente, qualora quest'ultimo fosse incapace di autodeterminarsi. Inoltre l'istituzione della BDN rende più semplice e tempestivo l'aggiornamento delle DAT in caso di rinnovo, modifica o revoca.</p>
<p id="p21" data-pid="21" class="se" style="text-align: justify;">9. I soggetti che possono alimentare questa BDN sono: gli ufficiali di stato civile dei comuni di residenza dei disponenti; gli ufficiali di stato civile delle rappresentanze diplomatiche o consolari italiane all'estero; i notai e i capi degli uffici consolari italiani all'estero nell'esercizio delle funzioni notarili; i responsabili delle unità organizzative competenti nelle regioni che abbiano regolamentato la raccolta di copie delle DAT.</p>
<p id="p22" data-pid="22" class="se" style="text-align: justify;">10. La consultazione della BDN dall'apposito portale del Ministero della Salute (<a class="a" href="https://dat.salute.gov.it/dat_spid_login/" target="_blank">https://dat.salute.gov.it/dat_spid_login/</a>) è consentita al disponente, al suo fiduciario (non al fiduciario supplente) e al medico tramite uno dei seguenti sistemi di autenticazione: la Carta Nazionale dei Servizi (CNS), la Carta di Identità Elettronica (CIE) o il Sistema Pubblico di Identità Digitale (SPID). Il fiduciario dovrà inserire il codice fiscale del disponente per visionare le DAT di quest'ultimo. Una volta effettuato l'accesso, è possibile consultare le DAT e scaricarne una copia digitale. Vengono anche visualizzati i dati anagrafici del disponente e del suo fiduciario, e il luogo in cui è depositato l'originale delle DAT.</p>
<p id="p23" data-pid="23" class="se" style="text-align: justify;"><b>11. Risposta a quesiti sulle DAT e sulla BDN:</b></p>
<p id="p24" data-pid="24" class="s5" style="text-align: justify;"><b>(1) Il Comune non registra le DAT:</b> Nel caso in cui il Comune abbia sospeso la registrazione delle DAT o non si sia mai adeguato in tal senso, vi preghiamo di contattare tempestivamente il Reparto Legale per ricevere istruzioni al riguardo.</p>
<p id="p25" data-pid="25" class="s5" style="text-align: justify;"><b>(2) Il Comune non accetta il modulo dpa, ma ne fornisce uno proprio:</b> La legge non prevede che vi sia un modulo precompilato che il Comune possa imporre ai disponenti le DAT. Talvolta i comuni invitano a usare un loro modulo semplicemente per la raccolta dei dati necessari alla trasmissione alla BDN. Qualora il Comune richieda l'utilizzo di un proprio modulo, i proclamatori potrebbero inserire sullo stesso la seguente dicitura: “Si veda modulo DAT allegato”. Questo rinvio permetterà di allegare il proprio modulo dpa già compilato e firmato che darà le informazioni necessarie circa le proprie volontà.</p>
<p id="p26" data-pid="26" class="s5" style="text-align: justify;"><b>(3) Il Comune non accetta l'indicazione del fiduciario supplente:</b> Qualora il Comune non accetti l'indicazione del fiduciario supplente, si potrà indicare solo un fiduciario nei moduli richiesti dall'ente. È plausibile che questa richiesta da parte del Comune sia motivata dal fatto che nel modulo per l'invio delle DAT alla BDN è previsto un solo campo in cui poter inserire il fiduciario. Ad ogni modo, ciò che avrà valore legale sarà quanto riportato nel modulo cartaceo depositato, poi caricato in formato immagine nella suddetta BDN, e che riporterà anche l'indicazione del fiduciario supplente.</p>
<p id="p27" data-pid="27" class="s5" style="text-align: justify;"><b>(4) Come modificare il fiduciario o il fiduciario supplente:</b> La legge 219/2017, articolo 4, comma 3, specifica quanto segue: “L'incarico del fiduciario può essere revocato dal disponente in qualsiasi momento, con le stesse modalità previste per la nomina e senza obbligo di motivazione”. Infatti, circa le modalità di nomina, il comma 2 dice: “L'accettazione della nomina da parte del fiduciario avviene attraverso la sottoscrizione delle DAT o con atto successivo, che è allegato alle DAT”. In altre parole, il disponente potrà allegare alle DAT la modifica e la nomina del nuovo fiduciario. Per ovviare al fatto che alcuni comuni spesso non sanno come procedere in simili situazioni, i fratelli interessati potrebbero semplicemente presentare delle nuove DAT. In tale circostanza non sarà necessario specificare al funzionario dello stato civile che l'intento è quello di modificare il fiduciario, ma semplicemente che si desidera depositare delle nuove DAT. L'impiegato comunale non è infatti tenuto a sapere il motivo per cui l'interessato vuole procedere in tal modo. Lo stesso dicasi per le DAT registrate presso il notaio.</p>
<p id="p28" data-pid="28" class="s5" style="text-align: justify;"><b>(5) Cosa fare in caso di cambio di residenza:</b> Si premette che le DAT mantengono il loro valore legale anche in caso di cambio di residenza. Non è pertanto necessario predisporre nuove DAT, sia che siano state registrate presso il Comune o presso il notaio. Per le DAT depositate presso il Comune, ogni fratello potrà valutare se recarsi o meno presso l'ufficio di stato civile dove le ha registrate per chiedere quali procedure sono state adottate per l'eventuale spostamento fisico delle DAT cartacee nei loro archivi. Indipendentemente però dal luogo in cui l'originale si trovi, con l'introduzione della BDN è possibile in qualsiasi momento visionare le proprie DAT con le modalità ribadite nei paragrafi precedenti. Lo stesso dicasi per le DAT redatte presso un notaio. In quest'ultimo caso, se i fratelli lo desiderano, potrebbero portare a conoscenza del proprio notaio il cambio di residenza e il loro nuovo indirizzo.</p>
<p id="p29" data-pid="29" class="s5" style="text-align: justify;"><b>(6) Cosa accade se le DAT registrate non vengono inviate alla BDN:</b> La mancata trasmissione delle DAT alla BDN non intacca il loro valore legale. Dare il consenso all'invio delle DAT alla BDN è infatti una questione personale. Avere le proprie DAT nella BDN potrebbe essere importante se il paziente non ha con sé la copia cartacea in occasione, ad esempio, di un'emergenza sanitaria. In tal caso, il medico che ha in cura il paziente non avrà modo di verificare se la persona abbia delle DAT registrate e quale sia il loro contenuto.</p>
<p id="p30" data-pid="30" class="s5" style="text-align: justify;"><b>(7) DAT registrate <i>prima</i> dell'entrata in vigore della BDN:</b> Le DAT già registrate prima dell'entrata in vigore della BDN sono inviate automaticamente alla stessa da parte degli enti comunali. Laddove un comune non abbia proceduto in tal senso, sarà responsabilità dei singoli fratelli sollecitare l'ufficio di stato civile. Nel caso di registrazione da notaio, sarà invece responsabilità di ogni fratello informarsi sul modo in cui il professionista intende procedere al suddetto invio, visto che molti notai non hanno né raccolto un elenco dei disponenti le DAT, né una copia delle DAT. Precisiamo che il notaio potrà richiedere un compenso per questo servizio aggiuntivo. L'alternativa a disposizione dei fratelli potrebbe essere quella di autenticare delle nuove DAT presso il Comune gratuitamente. In tale ipotesi, il precedente modulo dovrà essere stracciato perché non avrà alcun valore legale. Sarà comunque opportuno che i fratelli comunichino questa decisione al notaio che precedentemente aveva autenticato le DAT.</p>
<p id="p31" data-pid="31" class="s5" style="text-align: justify;"><b>(8) Fratelli stranieri o rifugiati non residenti in Italia e/o senza permesso di soggiorno:</b> Secondo la legge, questi fratelli non possono depositare le DAT in Comune perché non hanno la residenza in Italia. Possono però rivolgersi a un notaio per far autenticare le DAT a pagamento. In alternativa i fratelli potranno valutare se, nelle regioni in cui si trovano, le aziende sanitarie locali siano state abilitate al servizio di raccolta delle DAT in favore dei cittadini. Tale servizio, che è gratuito, potrebbe infatti essere reso anche a cittadini stranieri non residenti, ma in possesso della tessera sanitaria nazionale, con attribuzione del codice fiscale. Nel caso in cui i fratelli non comprendessero bene l'italiano, sarebbe opportuno che la registrazione delle DAT avvenga presso un notaio con l'aiuto di un interprete. Tale documento deve infatti essere redatto e registrato in lingua italiana e il disponente deve comprendere quanto vi è scritto. Al documento stilato in lingua italiana verrà allegata la traduzione nella lingua parlata dai fratelli in questione. Se questi ultimi ne sono ancora in possesso, potrebbero far accludere anche il precedente dpa in originale nella loro lingua, così da far comprendere meglio al notaio la continuità di pensiero e volontà in merito alle emotrasfusioni.</p>
<p id="p32" data-pid="32" class="s5" style="text-align: justify;"><b>(9) Valore all'estero delle DAT registrate in Italia:</b> Le DAT registrate ai sensi della legge 219/2017 hanno valore solo sul territorio italiano. Se i fratelli devono recarsi all'estero, sarà loro responsabilità informarsi come è regolamentata la questione relativa al rifiuto delle emotrasfusioni nel paese in cui andranno. Rimane la possibilità da parte dei fratelli di compilare il modulo <i>Durable Power of Attorney for Health Care</i> <i>(dpa-E)</i> chiedendone copia agli anziani.</p>
<p id="p33" data-pid="33" class="s5" style="text-align: justify;"><b>(10) Fratelli analfabeti:</b> Quando una persona è dichiaratamente analfabeta e non comprende la grafia scritta contenuta in un atto, può venire a mancare il collegamento tra gli effetti che l'atto produce (nel caso di specie le DAT) e la volontà del soggetto che lo sottoscrive. Per tale ragione, l'eventuale preparazione e compilazione delle DAT per scrittura privata registrata presso il Comune rischierebbe di non avere valore. Perché il documento abbia pieno valore legale, è necessario che sia contenuto in un atto pubblico redatto da un notaio quale pubblico ufficiale. Infatti il notaio accerterà che il contenuto delle DAT corrisponda alle reali volontà della persona, dichiarando inoltre che il fratello o la sorella non può personalmente compilare e firmare il documento perché analfabeta.</p>
<p id="p34" data-pid="34" class="s5" style="text-align: justify;"><b>(11) Fratelli ciechi o sordi:</b> I fratelli che hanno questo tipo di handicap fisico e che sono capaci di intendere e di volere hanno diritto di registrare le DAT. La soluzione migliore in questo caso è quella di rivolgersi a un notaio. Quest'ultimo accerterà in modo inequivocabile che il contenuto delle DAT corrisponda alle reali volontà della persona, dichiarando inoltre che non può personalmente compilare il documento perché portatore di handicap</p>
<p id="p35" data-pid="35" class="s5" style="text-align: justify;"><b>(12) Fratelli <u>incapaci</u> di intendere e di volere (ad esempio, affetti da Alzheimer o demenza senile, colpiti da ictus, ecc.):</b> In base alla Legge 219/2017, articolo 4, comma 1, coloro che si trovano in tale situazione <u>non possono redigere le DAT</u>, perché non pienamente capaci di intendere e di volere. Il consenso informato ai trattamenti sanitari può essere però espresso, in questo caso, da un amministratore di sostegno appositamente nominato da un giudice con specifici poteri al riguardo. Qualora non abbiano un amministratore di sostegno, i familiari potrebbero valutare l'opportunità di attivarsi a tale scopo, facendosi seguire da un legale di fiducia. Per ulteriore assistenza o maggiori informazioni, potrete scrivere al Reparto Legale. Nel caso in cui i familiari dei fratelli non siano Testimoni, occorre che come anziani mostriate particolare cautela e che in ogni caso contattiate il Reparto Legale prima di ogni iniziativa. (Vedi anche il libro Pascete, capitolo 11, paragrafo 3.)</p>
<p id="p36" data-pid="36" class="s5" style="text-align: justify;"><b>(13) Fratelli <u>capaci</u> di intendere e di volere ma allettati, con grave disabilità o residenti in strutture sanitarie (RSA).</b> I fratelli interessati potrebbero valutare le seguenti opzioni per la registrazione:</p>
<p id="p37" data-pid="37" class="s6" style="text-align: justify;">• Informarsi se il Comune per casi di questo tipo prevede l'invio a domicilio di un suo incaricato a raccogliere le DAT, così come regolato in alcuni comuni quando viene rilasciata la carta d'identità a persone non in grado di deambulare.</p>
<p id="p38" data-pid="38" class="s6" style="text-align: justify;">• Autenticare la propria firma sulle DAT da parte di un notaio che si rechi direttamente presso il luogo in cui i fratelli si trovano. Di solito i notai in questi casi richiedono un certificato medico che attesti la capacità di intendere e di volere, che i fratelli potrebbe procurarsi attraverso il proprio medico o quello della struttura in cui sono ricoverati.</p>
<p id="p39" data-pid="39" class="s6" style="text-align: justify;">• Come indicato dall'articolo 4, comma 6, della legge 219/2017 è previsto che “nel caso in cui le condizioni fisiche del paziente non lo consentano, le DAT possono essere espresse attraverso videoregistrazione o dispositivi che consentano alla persona con disabilità di comunicare”. Occorrerà, però, valutare localmente la modalità con cui dare esecuzione a quanto previsto dalla legge. In questi casi, potete contattare il Reparto Legale.</p>
<p id="p40" data-pid="40" class="s5" style="text-align: justify;"><b>(14) Minori e minori maturi:</b> I minori non possono sottoscrivere le DAT perché non hanno conseguito la maggiore età. Tuttavia i genitori possono predisporre per i loro figli il <i>Tesserino d'identità (ic)</i> che i figli porteranno con sé.</p>
<p id="p41" data-pid="41" class="s6" style="text-align: justify;">• <b>Minori:</b> I genitori, esercenti la responsabilità genitoriale, hanno il diritto di esprimere il proprio consenso o dissenso ai trattamenti sanitari nell'esclusivo interesse del minore. Tuttavia, se vi fosse un contrasto tra le cure proposte dal medico, come le emotrasfusioni, e il dissenso a quest'ultime da parte dei genitori, la legge stabilisce che la decisione è rimessa al giudice tutelare.</p>
<p id="p42" data-pid="42" class="s6" style="text-align: justify;">• <b>Minori maturi (proclamatori non battezzati o battezzati), di almeno 14 anni, in grado di spiegare con convinzione la propria posizione in merito al rifiuto delle emotrasfusioni:</b> Anche in questo caso non possono sottoscrivere proprie DAT. Comunque, se lo desidera, il minorenne potrà scrivere su un foglio olografo (di proprio pugno) le sue volontà, prendendo spunto da quanto riportato nell'attuale modulo dpa e senza indicare i fiduciari. Per preparare i propri figli e per valutare il loro grado di maturità, i genitori possono consultare l'articolo “Vostro figlio sarebbe in grado di prendere una decisione matura?”, pubblicato nel <a class="it" href="jwpub://p/I:202005445"><i>Ministero del Regno</i> del dicembre 2005, a pagina 6</a>. (Vedi anche il documento <a class="it" href="jwpub://p/I:1003000055/11-11"><i>In che modo i genitori possono proteggere i figli dalle trasfusioni di sangue</i> [S-55]), paragrafo 5</a>.)</p>
<p id="p43" data-pid="43" class="s5" style="text-align: justify;"><b>(15) Studente biblico che frequenta regolarmente le adunanze e fa progressi:</b> In base alla legge 219/2017 ogni persona capace di intendere e di volere può registrare le DAT. In tal caso, non potrà usare il nostro modulo dpa perché non è battezzato, ma potrà decidere di redigere un proprio documento prendendo spunto, se lo desidera, dal nostro modulo.</p>
<p id="p44" data-pid="44" class="se" style="text-align: justify;">12. Per qualsiasi altro quesito vi preghiamo di consultare e scrivere tempestivamente al Reparto Legale, che saprà fornire informazioni e istruzioni al riguardo.</p>
<br/>
<p id="p45" data-pid="45" class="se">09/06/23-I It</p>
</body>
</html>