<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>20201117</title>
</head>
<body>
<h1 id="p1" data-pid="1" class="se" style="text-align: center;">Comunicazione</h1>
<p id="p2" data-pid="2" class="se" style="text-align: center;">17 novembre 2020</p>
<br/>
<h4 id="p3" data-pid="3" class="se" style="text-align: justify;">PER LE CONGREGAZIONI IN ITALIA E A SAN MARINO</h4>
<p id="p4" data-pid="4" class="se" style="text-align: justify;"><b>1. Aggiornamento sull'emergenza COVID-19.</b> In Italia, nell'ultimo mese, stiamo assistendo a un notevole aumento di casi di COVID-19 anche tra i nostri fratelli. In questo momento 3273 sono stati contagiati, purtroppo i decessi sono saliti a 187.</p>
<p id="p5" data-pid="5" class="se" style="text-align: justify;">2. Avendo ripreso le attività lavorative e la scuola, è inevitabile essere maggiormente esposti ai contagi. Dato che il virus si diffonde mediante contatti interpersonali, varie autorità sanitarie hanno sottolineato l'importanza del distanziamento fisico come mezzo per contenerne la diffusione. Di norma il distanziamento fisico significa stare ad almeno due metri da chi non fa parte del nostro nucleo familiare o non abita con noi. Potrebbe essere saggio limitare tutte le attività all'esterno della propria abitazione allo stretto necessario per sbrigare faccende essenziali che influiscono sulla propria vita o su quella dei propri familiari. È stato raccomandato di indossare la mascherina anche all'interno della propria abitazione quando si viene in contatto con persone che non abitano con noi, parenti inclusi. L'amore per il prossimo ci spinge a prendere queste precauzioni (<a href="jwpub://b/NWTR/40:5:41-40:5:41" data-bid="1-1" class="b">Matt. 5:41;</a> <a href="jwpub://b/NWTR/40:22:39-40:22:39" data-bid="1-2" class="b">22:39</a>). Per mantenere alta l'attenzione sulle misure protettive, potrebbe essere utile per i capifamiglia includere nella propria adorazione in famiglia articoli sulla salute e l'igiene, aggiornamenti della sede mondiale e video disponibili nella galleria multimediale di jw.org.</p>
<p id="p6" data-pid="6" class="se" style="text-align: justify;">3. Quando le autorità governative raccomandano o impongono il distanziamento fisico, o emettono un nuovo decreto o una nuova ordinanza, dovremmo ubbidire di buon grado. Così facendo, diventiamo “un esempio da imitare” e proteggiamo i nostri fratelli e il prossimo (<a href="jwpub://b/NWTR/53:3:9-53:3:9" data-bid="1-3" class="b">2 Tess. 3:9</a>).</p>
<p id="p7" data-pid="7" class="se" style="text-align: justify;">4. Dato che avvenimenti imprevisti come una quarantena, la perdita del lavoro o provvedimenti governativi potrebbero impedirci di uscire di casa, potrebbe essere saggio acquistare una ragionevole quantità di provviste conservandole in modo da non attirare indebita attenzione. Durante la prima ondata della pandemia, molti fratelli sono stati aiutati grazie alle scorte di cibo messe a disposizione dai componenti delle congregazioni.</p>
<p id="p8" data-pid="8" class="se" style="text-align: justify;">5. Viviamo in un periodo in cui stress e preoccupazioni aumentano sempre di più e gli anziani delle congregazioni stanno compiendo un grande sforzo per prendersi cura dei bisogni spirituali, emotivi e fisici dei fratelli. Questo si aggiunge alle responsabilità che hanno verso i propri familiari. Non tratteniamoci dal mostrare la nostra gratitudine ringraziandoli per il loro amorevole interesse. Preghiamo per loro affinché Geova li sostenga mentre continuano a prendersi cura dei nostri bisogni</p>
<br/>
<p id="p9" data-pid="9" class="se">17/11/20-I It</p>
</body>
</html>