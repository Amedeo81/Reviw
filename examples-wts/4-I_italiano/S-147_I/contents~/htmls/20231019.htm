<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>20231019</title>
</head>
<body>
<h1 id="p1" data-pid="1" class="se" style="text-align: center;">Comunicazione</h1>
<p id="p2" data-pid="2" class="se" style="text-align: center;">19 ottobre 2023</p>
<br/>
<h4 id="p3" data-pid="3" class="se" style="text-align: justify;">PER GLI ANZIANI IN ITALIA E A SAN MARINO</h4>
<p id="p4" data-pid="4" class="se" style="text-align: justify;"><b>1. Utilizzo della Sala del Regno per la Commemorazione 2024:</b> Come riportato nel modulo <i>Locazione di strutture per eventi teocratici</i> (TO-19), ogni congregazione dovrà cercare, se possibile, di tenere la Commemorazione separatamente. Inoltre si dovrà fare il possibile per non lasciare la Sala del Regno inutilizzata in questa occasione.</p>
<p id="p5" data-pid="5" class="se" style="text-align: justify;">2. Se una Sala del Regno ha più di un auditorium, il collegamento audio/video tra essi non è autorizzato per questo evento. Qualunque eccezione dovrà essere portata all’attenzione del Reparto Servizio.</p>
<p id="p6" data-pid="6" class="se" style="text-align: justify;"><b>3. Locazione di un locale esterno per la Commemorazione:</b> La filiale si aspetta che venga stipulato un contratto sia in caso di locazione che in caso di concessione in uso gratuito. Il contratto dovrà essere sottoscritto <u>prima del 31 gennaio</u>. Per agevolarvi, sono stati preparati dei modelli da presentare il prima possibile alla struttura, in base alla diversa tipologia. I predetti modelli contengono delle istruzioni in colore blu che dovranno essere cancellate prima dell’invio alla struttura. Non utilizzate modelli provveduti negli anni precedenti. Vogliate fare tutto il possibile per utilizzare il testo provveduto dalla filiale prima di considerare i modelli di contratto proposti dalla struttura. Fanno eccezione alcune strutture, ad esempio quelle comunali, che di norma rilasciano concessioni all’utilizzo della struttura. In quest’ultima circostanza, a vostra maggior tutela, vi suggeriamo di indicare nell’istanza di autorizzazione all’utilizzo da presentare al Comune, la richiesta di integrare i contenuti dell’accordo con i seguenti punti:</p>
<p id="p7" data-pid="7" class="s5" style="text-align: justify;">• Durata. Il termine individuato per lo svolgimento dell’evento è da intendersi come “termine essenziale”, tale che, se non verrà rispettato, l’accordo perderà la propria efficacia e tutto quanto versato dovrà essere restituito.</p>
<p id="p8" data-pid="8" class="s5" style="text-align: justify;">• Corrispettivo. Il corrispettivo dovrà essere pagato a mezzo bonifico bancario (<i>indicare le coordinate bancarie</i>).</p>
<p id="p9" data-pid="9" class="s5" style="text-align: justify;">• Forza maggiore. La mancata organizzazione e realizzazione dell’evento per cause di forza maggiore non imputabili alle Parti, ivi comprese azione degli elementi naturali, catastrofe, emergenza sanitaria, bellica, varianti legate alla pandemia di Covid-19 ovvero, in via generale, qualsiasi tipo di dichiarazione di emergenza, comporterà la risoluzione consensuale dell’accordo e nessuna delle Parti potrà avanzare alcuna pretesa nei confronti dell’altra. Tutte le somme versate dovranno essere restituite, con espressa esclusione di qualsiasi tipo di voucher.</p>
<p id="p10" data-pid="10" class="se" style="text-align: justify;"><b>4. Intestazione del contratto e relativo pagamento:</b> Tutte le congregazioni nel territorio della nostra filiale rientrano in uno dei casi indicati sotto. Ogni corpo degli anziani dovrà valutare quale tipologia di contratto si applica alla propria circostanza.</p>
<p id="p11" data-pid="11" class="s5" style="text-align: justify;"><b>a. Congregazioni o comitati di gestione che utilizzano un conto corrente intestato all’Associazione locale:</b> Il contratto dovrà essere stipulato a nome dell’Associazione locale seguendo tutte le istruzioni contenute nel TO-19. Si potranno utilizzare i <b>modelli 1 (locazione) o 2 (uso gratuito) allegati</b>, adattandoli in base alla diversa tipologia. Il contratto dovrà essere firmato dal presidente dell’Associazione locale. La fattura dovrà essere emessa a nome dell’Associazione. I pagamenti dovranno essere effettuati dall’Associazione.</p>
<p id="p12" data-pid="12" class="s5" style="text-align: justify;"><b>b. Congregazioni o comitati di gestione nella semplificazione amministrativa:</b> Il contratto dovrà essere stipulato a nome della Congregazione <i>Cristiana dei Testimoni di Geova</i>. Si dovranno utilizzare i <b>modelli 1 (locazione) o 2 (uso gratuito) allegati,</b> adattandoli in base alla diversa tipologia. Dato che per questa tipologia di contratto gli anziani locali non possono apporre la propria firma, sarà necessario inviare direttamente al Reparto Servizio una copia del contratto, in formato editabile (Word) laddove sono state apportate delle modifiche ai modelli o sia stato accettato il contratto fornito dalla struttura, affinché venga revisionato e firmato da un legale rappresentante della <i>Congregazione Cristiana dei Testimoni di Geova</i>. Il Reparto Servizio restituirà il contratto firmato. Il pagamento dovrà essere effettuato <u>esclusivamente</u> tramite l’invio di una richiesta di pagamento da JW Hub. Non è possibile pagare un contratto intestato alla <i>Congregazione Cristiana</i> tramite contanti oppure da un conto corrente personale.</p>
<p id="p13" data-pid="13" class="se" style="text-align: justify;"><b>5. Contratti intestati alla <i>Congregazione Cristiana dei Testimoni di Geova</i>:</b> Nel caso in cui il contratto venga intestato alla Congregazione <i>Cristiana dei Testimoni di Geova</i>, vi preghiamo di tenere in considerazione anche gli aspetti che seguono.</p>
<p id="p14" data-pid="14" class="s5" style="text-align: justify;"><b>a. Modifiche al TO-19:</b> Di seguito le modifiche a cui prestare attenzione.</p>
<p id="p15" data-pid="15" class="s6" style="text-align: justify;">• Par. 11. La prenotazione dovrà essere riservata a nome di “<i>Congregazione Cristiana dei Testimoni di Geova</i>”.</p>
<p id="p16" data-pid="16" class="s6" style="text-align: justify;">• Par. 12. Il contratto dovrà essere intestato alla <i>Congregazione Cristiana dei Testimoni di Geova</i>. Se occorre un indirizzo, andrà riportato “Via della Bufalotta, 1281 – 00138 – Roma”.</p>
<p id="p17" data-pid="17" class="s6" style="text-align: justify;">• Par. 16. La <i>Congregazione Cristiana</i> non beneficia di esenzioni per eventi religiosi.</p>
<p id="p18" data-pid="18" class="s6" style="text-align: justify;">• Par. 17. I pagamenti dovranno essere effettuati tramite una richiesta di pagamento su JW Hub.</p>
<p id="p19" data-pid="19" class="s6" style="text-align: justify;">• Par. 28. Il contratto dovrà essere sottoscritto da un legale rappresentante della <i>Congregazione Cristiana</i>. Gli anziani locali non sono legali rappresentanti e non possono firmare contratti intestati alla <i>Congregazione Cristiana dei Testimoni di Geova</i>.</p>
<p id="p20" data-pid="20" class="s6" style="text-align: justify;">• Par. 35. Non è necessario che la dichiarazione sia su carta intestata. In ogni caso, l’anziano che firmerà sarà identificato come “Rappresentante locale della Congregazione Cristiana dei Testimoni di Geova”. Le due dichiarazioni andranno conservate nell’archivio della congregazione o del comitato di gestione.</p>
<p id="p21" data-pid="21" class="s5" style="text-align: justify;"><b>b. Richieste di pagamento su JW Hub per pagamenti anticipati o caparre:</b> Se la struttura dovesse richiedere il pagamento di una caparra o dirvi che la fattura verrà emessa solo al momento del saldo, potrete comunque inviare alla filiale una richiesta di pagamento allegando copia del contratto o altro accordo da cui si evince la somma da versare. Nella richiesta di pagamento, vi preghiamo di specificare nel campo “Descrizione della transazione” che si tratta di un pagamento (acconto o saldo) per la Commemorazione 2024.</p>
<p id="p22" data-pid="22" class="se" style="text-align: justify;"><b>6. Assistenza della filiale:</b> Per ogni questione relativa ai contratti a nome della <i>Congregazione Cristiana dei Testimoni di Geova,</i> contattate <u>sempre</u> il Reparto Servizio. Per i contratti a nome dell’Associazione locale potete contattare il Reparto Legale per assistenza sulle clausole del contratto, allegando una copia editabile (Word) del contratto di locazione, dell’eventuale regolamento fornito dalla struttura e di qualunque altro documento citato nel contratto. Qualunque modifica al testo del contratto modello da noi provveduto dovrà essere evidenziata perché sia facilmente identificata in fase di revisione della filiale.</p>
<br/>
<p id="p23" data-pid="23" class="se">19/10/23-I It</p>
</body>
</html>