<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>S-147_I_202010</title>
</head>
<body>
<h1 id="p1" data-pid="1" class="se" style="text-align: center;">Comunicazioni e promemoria</h1>
<p id="p2" data-pid="2" class="se" style="text-align: center;">Ottobre 2020</p>
<br/>
<h4 id="p3" data-pid="3" class="se" style="text-align: justify;">PER GLI ANZIANI</h4>
<p id="p4" data-pid="4" class="se" style="text-align: justify;"><b>1. Revisione del libro </b><i><b>Pascete</b></i>. Siamo felici di comunicarvi che una versione riveduta del libro <i>Pascete </i>sarà presto disponibile su jw.org. Tenete presente che le revisioni del testo nelle versioni JWPUB e EPUB del libro potrebbero modificare la posizione di parti evidenziate, di note e di segnalibri inseriti dall'utente nella versione precedente. Al momento, gli anziani in possesso di una copia cartacea della revisione di aprile 2020 non dovranno ordinare una copia cartacea della versione riveduta. Vi forniamo di seguito un elenco che mostra le modifiche più significative apportate al testo. Gli anziani delle congregazioni che ospitano un pregruppo o un gruppo dovranno esaminare per intero il capitolo 24, che è stato revisionato in linea con la comunicazione per gli anziani contenuta in <i>Comunicazioni e promemoria </i>(S-147) di giugno 2020.</p>
<p id="p5" data-pid="5" class="s5" style="text-align: justify;"><b>Capitolo 9</b></p>
<p id="p6" data-pid="6" class="s6" style="text-align: justify;">• Parr. 6-7. Sono state aggiunte istruzioni aggiornate in merito al trasferimento dei pionieri regolari e all'utilizzo dei loro dati.</p>
<p id="p7" data-pid="7" class="s5" style="text-align: justify;"><b>Capitolo 11</b></p>
<p id="p8" data-pid="8" class="s6" style="text-align: justify;">• Par. 8. Viene ora specificato che gli anziani dovranno contattare il Comitato di assistenza sanitaria per conto dei proclamatori che chiedono assistenza in situazioni in cui sorge (<i>o potrebbe sorgere</i>) il problema del sangue.</p>
<p id="p9" data-pid="9" class="s5" style="text-align: justify;"><b>Capitolo 12</b></p>
<p id="p10" data-pid="10" class="s6" style="text-align: justify;">• Par. 39.2. Nell'elenco delle attività interconfessionali è stato aggiunto l'inchinarsi davanti a santuari o a idoli</p>
<p id="p11" data-pid="11" class="s5" style="text-align: justify;"><b>Capitolo 14</b></p>
<p id="p12" data-pid="12" class="s6" style="text-align: justify;">• Parr. 26-27. Viene ora specificato che se una persona accusata di abusi sessuali su minori si sposta con regolarità per abitare in una seconda residenza, due anziani della congregazione dalla quale la persona si trasferisce e due anziani della congregazione in cui la persona si è trasferita dovranno chiamare immediatamente il Reparto Legale.</p>
<p id="p13" data-pid="13" class="s5" style="text-align: justify;"><b>Capitolo 19</b></p>
<p id="p14" data-pid="14" class="s6" style="text-align: justify;">• Par. 1. È stata aggiunta l'istruzione di contattare il Reparto Servizio quando una persona che aveva determinati privilegi al momento della disassociazione o della dissociazione chiede di essere riassociata.</p>
<p id="p15" data-pid="15" class="s6" style="text-align: justify;">• Par. 14. Viene ora specificato che quando viene accettata la richiesta di riassociazione di una persona disassociata o dissociata che si è trasferita, sarà il comitato originale a informare il Reparto Servizio della riassociazione.</p>
<p id="p16" data-pid="16" class="s5" style="text-align: justify;"><b>Capitolo 20</b></p>
<p id="p17" data-pid="17" class="s6" style="text-align: justify;">• Par. 24: Viene ora precisato che le congregazioni possono utilizzare sistemi di trasmissione per andare incontro alle esigenze di persone interessate che non sono nelle condizioni di essere presenti alle locali adunanze di congregazione. È stata aggiunta l'istruzione secondo cui gli anziani dovranno usare buon senso nel decidere se permettere a un disassociato o a un dissociato di collegarsi alle adunanze.</p>
<p id="p18" data-pid="18" class="s6" style="text-align: justify;">• Parr. 26-27. Viene ora specificato che le congregazioni possono fornire alle persone interessate l'accesso alle registrazioni delle adunanze, delle assemblee e dei congressi su JW Stream. È stata aggiunta l'istruzione secondo cui gli anziani dovranno usare buon senso nel decidere se permettere a un disassociato o a un dissociato di avere accesso a tali registrazioni.</p>
<p id="p19" data-pid="19" class="s5" style="text-align: justify;"><b>Capitolo 21</b></p>
<p id="p20" data-pid="20" class="s6" style="text-align: justify;">• Par. 9. Sono state aggiunte delle istruzioni aggiornate su come possono essere coperte le spese relative alla manutenzione e alle riparazioni della Sala del Regno. Ad esempio, viene ora precisato che le congregazioni e i comitati di gestione non dovranno mettere da parte fondi in eccedenza rispetto al proprio saldo ottimale per le riparazioni della Sala del Regno.</p>
<p id="p21" data-pid="21" class="s6" style="text-align: justify;">• Parr. 22-24. Sono state aggiunte delle istruzioni aggiornate su come possono essere coperte le spese relative a ristrutturazioni, migliorie, nuove installazioni e nuove costruzioni. Ad esempio, viene ora specificato che né le congregazioni né il comitato di gestione dovranno mettere da parte i fondi in eccesso rispetto al saldo ottimale per tali attività, a meno che non sia la filiale a dare indicazioni in tal senso.</p>
<p id="p22" data-pid="22" class="s6" style="text-align: justify;">• Par. 25. È stato modificato per indicare che il Reparto della Filiale Progetti e Costruzioni disporrà un'ispezione e una valutazione delle condizioni di ciascuna Sala del Regno ogni <i>due o tre anni</i>.</p>
<p id="p23" data-pid="23" class="s5" style="text-align: justify;"><b>Capitolo 24</b></p>
<p id="p24" data-pid="24" class="s6" style="text-align: justify;">• Par. 2. È stato aggiunto un nuovo paragrafo che spiega come prendersi cura dei bisogni spirituali delle persone interessate e dei proclamatori che comprendono bene solo una lingua che nella congregazione non parla nessuno.</p>
<p id="p25" data-pid="25" class="s6" style="text-align: justify;">• Parr. 3-5. Sono state aggiunte delle istruzioni aggiornate sui requisiti per la formazione di pregruppi o gruppi e sulle procedure da adottare.</p>
<p id="p26" data-pid="26" class="s6" style="text-align: justify;">• Par. 9. Sono state aggiunte delle istruzioni aggiornate che spiegano lo scopo delle adunanze di prova tenute dai pregruppi.</p>
<p id="p27" data-pid="27" class="s6" style="text-align: justify;">• Par. 12. Sono state modificate le istruzioni per indicare che se per circostanze particolari un gruppo dovrà tenere le adunanze in un momento diverso da quello in cui si tiene l'adunanza della congregazione, i proclamatori possono decidere se seguire quell'adunanza anche con la congregazione che ospita il gruppo.</p>
<p id="p28" data-pid="28" class="s6" style="text-align: justify;">• Par. 16. Viene ora specificato come effettuare la registrazione dei presenti alle adunanze di un gruppo.</p>
<p id="p29" data-pid="29" class="s5" style="text-align: justify;"><b>Capitolo 27</b></p>
<p id="p30" data-pid="30" class="s6" style="text-align: justify;">• Par. 7. È stato aggiunto un nuovo paragrafo sulla rottura unilaterale di un fidanzamento.</p>
<p id="p31" data-pid="31" class="s5" style="text-align: justify;"><b>Capitolo 28</b></p>
<p id="p32" data-pid="32" class="s6" style="text-align: justify;">• Par. 21. Viene ora precisato che un proclamatore che si trova in prigione perché ha scelto di rimanere spiritualmente integro può essere nominato per servire come pioniere ausiliario, pioniere regolare, servitore di ministero o anziano.</p>
<p id="p33" data-pid="33" class="se" style="text-align: justify;"><b>2. Informazioni confidenziali.</b> Nel periodo in cui le Sale del Regno non vengono utilizzate, vi invitiamo ad assicurarvi che le informazioni confidenziali siano tenute al sicuro. Se una Sala del Regno è soggetta a furti o ad atti vandalici, potrebbe essere saggio tenere l'archivio confidenziale in casa di un anziano (<i>sfl</i> cap. 22 par. 10).</p>
<p id="p34" data-pid="34" class="se" style="text-align: justify;"><b>3. Dichiarazioni per i tributi locali.</b> Le Associazioni che gestiscono le Sale del Regno e le Sale delle Assemblee devono presentare una o più dichiarazioni per le denunce inerenti ai tributi locali (tassa sui rifiuti, tassa per il passo carrabile, ecc.). La filiale ha organizzato una revisione di tali dichiarazioni per appurare se nel corso del tempo sono state effettuate in modo corretto, così da ottenere le eventuali esenzioni. Finora queste verifiche erano coordinate dal Reparto Legale della filiale. Vi comunichiamo che, da ora in poi, sarà il Reparto della Filiale Progetti e Costruzioni (LDC) a coordinare quest'attività di verifica e regolarizzazione, e sarete quindi contattati per l'avvio o per la conclusione della stessa nel caso sia già in corso. Per quanto riguarda la gestione ordinaria delle associazioni non riconosciute e dei tributi locali, avvisi di pagamento e domande relative alla gestione ordinaria di tributi, al di fuori delle attività di regolarizzazione coordinate dal Reparto LDC, potete rivolgervi al Reparto Contabilità.</p>
<p id="p35" data-pid="35" class="se" style="text-align: justify;"><b>4. Pubblicazioni disponibili.</b> Valutate il modo in cui trasmettere queste informazioni alla congregazione in base alla lingua.</p>
<h4 id="p36" data-pid="36" class="se" style="text-align: justify;">PER I COORDINATORI DEI CORPI DEGLI ANZIANI</h4>
<p id="p37" data-pid="37" class="se" style="text-align: justify;"><b>1. Parte dell'adunanza infrasettimanale sulla neutralità.</b> Se la settimana del 26 ottobre 2020 la vostra congregazione assisterà a un'assemblea di circoscrizione, assicuratevi di modificare la comunicazione per la congregazione indicando che la parte verrà pronunciata la settimana del 19 ottobre 2020.</p>
<h4 id="p38" data-pid="38" class="se" style="text-align: justify;">PER LE CONGREGAZIONI</h4>
<p id="p39" data-pid="39" class="se" style="text-align: justify;"><b>1. Parte dell'adunanza infrasettimanale sulla neutralità.</b> La settimana del 26 ottobre 2020, al posto della parte di 5 minuti sui bisogni locali, verrà pronunciata una parte di 15 minuti dal tema “Neutralità, perché così importante?” Incoraggiamo tutti a fare il possibile per essere presenti.</p>
<p id="p40" data-pid="40" class="se" style="text-align: justify;"><b>2. Pubblicazioni disponibili.</b> Siamo lieti di comunicarvi alcune informazioni in merito alle pubblicazioni ora disponibili.</p>
<br/>
<p id="p41" data-pid="41" class="se">S-147_I_202010</p>
</body>
</html>