<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>S-147_I_201804</title>
</head>
<body>
<h1 id="p1" data-pid="1" class="se" style="text-align: center;">Comunicazioni e promemoria</h1>
<p id="p2" data-pid="2" class="se" style="text-align: center;">Aprile 2018</p>
<br/>
<p id="p3" data-pid="3" class="se" style="text-align: justify;"><i>Per il coordinatore del corpo degli anziani</i>. Le comunicazioni e i promemoria <b>per la congregazione </b>dovranno essere letti alla prossima adunanza infrasettimanale. Dopodiché dovranno essere affissi alla tabella delle informazioni per un mese.</p>
<h4 id="p4" data-pid="4" class="se" style="text-align: justify;">RISERVATO AGLI ANZIANI</h4>
<p id="p5" data-pid="5" class="se" style="text-align: justify;">1<b>. Trattamento dei dati personali:</b> Il 25 maggio 2018 entrerà in vigore il Regolamento generale sulla protezione dei dati (GDPR). La normativa si applica al trattamento dei dati personali dei proclamatori da parte della congregazione. Tutti gli anziani dovranno immediatamente prendere visione del contenuto dei moduli <i>Consenso al trattamento dei dati personali</i> (S-290) e <i>Istruzioni per il trattamento dei dati personali</i> (S-291). Questi moduli sono disponibili nella sezione “Moduli” della scheda “Documenti” di jw.org. Per agire in conformità con il GDPR, procedete come indicato di seguito:</p>
<p id="p6" data-pid="6" class="s5" style="text-align: justify;">• Per i <i>sorveglianti dei gruppi</i>: Al termine dell'adunanza in cui viene letto l'annuncio per la congregazione, consegnate una copia cartacea del modulo <i>Consenso al trattamento dei dati personali</i> a ciascun proclamatore del vostro gruppo. Per la distribuzione del modulo seguite le indicazioni riportate nelle <i>Istruzioni per il trattamento dei dati personali</i>. Si dovrà chiedere a tutti quelli che ne riceveranno una copia di compilare il modulo di consenso e restituirlo a voi o al segretario entro il 18 maggio 2018.</p>
<p id="p7" data-pid="7" class="s5" style="text-align: justify;">• Per il <i>segretario</i>: Informa il corpo degli anziani degli eventuali proclamatori che si rifiutano di compilare il modulo di consenso.</p>
<p id="p8" data-pid="8" class="se" style="text-align: justify;"><b>2. Dichiarazione antimafia GSE (impianti fotovoltaici):</b> Le Associazioni in possesso di un impianto fotovoltaico (convenzione ente gestore GSE) devono inviare annualmente una dichiarazione seguendo la procedura guidata all'interno del portale informatico GWA (<a class="a" href="https://applicazioni.gse.it/GWA_UI/" target="_blank">https://applicazioni.gse.it/GWA_UI/</a>). Ciò eviterà la sospensione degli incentivi GSE.
</p>
<p id="p9" data-pid="9" class="s5" style="text-align: justify;"><b>Caso n. 1:</b> L'Associazione usufruisce di incentivi GSE per un importo superiore a € 150.000,00 calcolato per l'intera durata del periodo incentivante; oppure gli incentivi sono stati sospesi in via cautelativa. Seguite la procedura indicata sotto per compilare una “Nuova Dichiarazione”:</p>
<p id="p10" data-pid="10" class="s6" style="text-align: justify;">• Compilate la sezione anagrafica con i dati relativi al legale rappresentante dell'Associazione, caricando il documento d'identità.</p>
<p id="p11" data-pid="11" class="s6" style="text-align: justify;">• Compilate l'Allegato 1 (Dichiarazione sostitutiva del certificato di iscrizione alla Camera di Commercio) dal quale risultano i soggetti da controllare a norma dell'art. 85 del D. Lgs. 159/2011. Riempite solo i campi d'interesse, mentre per i campi le cui informazioni non sono in possesso dell'Associazione sarà necessario inserire il valore “N.D.” (non disponibile). Nella sezione dedicata al Registro delle Imprese, inserite la provincia della sede legale dell'Associazione stessa. Alla voce “Oggetto sociale” inserite la seguente formula: “Trattasi di Associazione religiosa senza finalità lucrative, per la quale non è richiesta l'iscrizione alla CCIAA”.</p>
<p id="p12" data-pid="12" class="s6" style="text-align: justify;">• Compilate l'Allegato 2 (dichiarazione sostitutiva redatta ai sensi del D.P.R. 445 del 2000, a cura dei medesimi soggetti obbligati, riferita ai loro familiari conviventi di maggiore età) relativo al legale rappresentante, inserendo i dati relativi al presidente dell'Associazione).</p>
<p id="p13" data-pid="13" class="s6" style="text-align: justify;">• Scaricate i documenti, firmateli e allegateli.</p>
<p id="p14" data-pid="14" class="s6" style="text-align: justify;">• Inviate la dichiarazione.</p>
<p id="p15" data-pid="15" class="s5" style="text-align: justify;"><b>Caso n. 2:</b> L'Associazione usufruisce di incentivi GSE per un importo inferiore a € 150.000,00, calcolato per l'intera durata del periodo incentivante. Seguite la procedura indicata sotto per compilare la dichiarazione di “Nuova Esenzione”:</p>
<p id="p16" data-pid="16" class="s6" style="text-align: justify;">• Compilate la sezione anagrafica con i dati relativi al legale rappresentante dell'Associazione, caricando il documento d'identità.</p>
<p id="p17" data-pid="17" class="s6" style="text-align: justify;">• Selezionate la quarta motivazione: “è destinatario di incentivi il cui valore complessivo, inclusi eventuali incentivi riferiti ad altri impianti, non supera i 150.000,00 euro”.</p>
<p id="p18" data-pid="18" class="s6" style="text-align: justify;">• Scaricate i documenti, firmateli e allegateli.</p>
<p id="p19" data-pid="19" class="s6" style="text-align: justify;">• Inviate la dichiarazione di esenzione.</p>
<p id="p20" data-pid="20" class="se" style="text-align: justify;"><b>3. Progressi nell'attività di costruzione in Italia:</b> In armonia con la relativa comunicazione per la congregazione, il coordinatore del corpo degli anziani dovrà assicurarsi che il rapporto fotografico <i>Progressi attività di ristrutturazione sia affisso alla tabella delle informazioni</i>.</p>
<h4 id="p21" data-pid="21" class="se" style="text-align: justify;">PER LA CONGREGAZIONE</h4>
<p id="p22" data-pid="22" class="se" style="text-align: justify;"><b>1. Trattamento dei dati personali:</b> Il 25 maggio 2018 entrerà in vigore una normativa sul trattamento dei dati personali. Dopo l'adunanza tutti i proclamatori della congregazione riceveranno il modulo <i>Consenso al trattamento dei dati personali</i> (S-290). Nel modulo vi viene chiesto di acconsentire che l'organizzazione utilizzi i vostri dati personali come indicato nel modulo stesso e sulla pagina Trattamento dei dati personali di jw.org. Si accede a questa pagina cliccando sul link Informativa sulla privacy in fondo alla home page di jw.org. Se date il vostro consenso, firmate e datate il modulo e restituitelo al vostro sorvegliante del gruppo per il servizio di campo o al segretario della congregazione. Ai genitori o ai tutori verrà chiesto di firmare il modulo al posto dei proclamatori minorenni. Il modulo di consenso firmato dovrà essere restituito entro il 18 maggio 2018.</p>
<p id="p23" data-pid="23" class="se" style="text-align: justify;"><b>2. Progressi nell'attività di costruzione in Italia:</b> È incoraggiante vedere quanto lavoro è stato fatto per la costruzione di Sale del Regno durante lo scorso anno di servizio. Vi lodiamo di cuore per la generosità che manifestate nel sostenere il programma di costruzione. Tutto questo fa parte del sacro servizio che rendiamo a Geova, servizio che contribuisce alla nostra gioia (<a class="it" href="jwpub://p/I:1102014258/11-11"><i>kr</i> 204 par. 6</a>).</p>
<p id="p24" data-pid="24" class="se" style="text-align: justify;">Grazie al vostro sostegno, la filiale italiana è stata in grado di finanziare la costruzione di 8 nuove Sale del Regno e di effettuare 20 importanti ristrutturazioni di Sale del Regno, oltre a ristrutturare le Sale delle Assemblee di Francavilla Angitola, Imola e Prato. A questi dati si aggiungono l'acquisto di 7 terreni per la costruzione di future Sale del Regno e 74 ristrutturazioni minori. Inoltre, abbiamo anche avuto il privilegio di inviare una parte delle contribuzioni alla sede mondiale, che le ha impiegate a beneficio di altri paesi (<a href="jwpub://b/NWTR/47:8:14-47:8:14" data-bid="1-1" class="b">2 Cor. 8:14</a>). Per rendervi partecipi di alcuni momenti salienti di questo anno di attività, abbiamo allegato al presente modulo un rapporto fotografico che troverete affisso alla tabella delle informazioni.</p>
<p id="p25" data-pid="25" class="se" style="text-align: justify;">Un aspetto importante dello scorso anno di servizio è l'entusiastico sostegno che è stato dato da tutti voi, compresi i più giovani, al programma di addestramento per la manutenzione delle Sale del Regno. Basta citare che sono state visitate ben 433 Sale del Regno coinvolgendo decine di migliaia di fratelli e sorelle. Inoltre, sono stati addestrati circa 100 coppie di istruttori per la manutenzione su tutto il territorio della filiale. Questo garantirà che prima di settembre 2018 tutte le congregazioni avranno ricevuto addestramento per la manutenzione da parte della filiale.</p>
<p id="p26" data-pid="26" class="se" style="text-align: justify;">C'è ancora molto da fare! Anche se il bisogno maggiore riguarda chi ha esperienza nel campo delle costruzioni, della gestione di progetti, nella progettazione e nel settore immobiliare, chiunque abbia lo spirito del profeta Isaia, che disse: “Eccomi! Manda me!”, può compilare la <i>Domanda di volontario per il Reparto della Filiale Progetti e Costruzioni</i> (DC-50) o la <i>Domanda per il programma dei volontari</i> (A-19), se ha maggiore disponibilità (<a href="jwpub://b/NWTR/23:6:8-23:6:8" data-bid="1-2" class="b">Isa. 6:8</a>). Non sono richiesti anni di esperienza, ma occorre avere il potenziale e l'umiltà necessari per ricevere un addestramento che permetterà di servire i fratelli alla lode di Geova.</p>
<p id="p27" data-pid="27" class="se" style="text-align: justify;">Le Sale del Regno contribuiscono grandemente al nostro benessere spirituale e a quello delle tante persone interessate che desiderano ascoltare la buona notizia del Regno di Dio. Pertanto, ci uniamo a voi nel pregare che Geova continui a benedire la nostra opera e a fornire i mezzi per sostenere il programma di costruzione di Sale del Regno a livello mondiale (<a href="jwpub://b/NWTR/20:16:3-20:16:3" data-bid="1-3" class="b">Prov. 16:3</a>).</p>
<br/>
<p id="p28" data-pid="28" class="se">S-147_I_201804</p>
</body>
</html>