<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>20180706</title>
</head>
<body>
<h1 id="p1" data-pid="1" class="se" style="text-align: center;">Comunicazione</h1>
<p id="p2" data-pid="2" class="se" style="text-align: center;">6 luglio 2018</p>
<br/>
<h4 id="p3" data-pid="3" class="se" style="text-align: justify;">A TUTTI I CORPI DEGLI ANZIANI IN ITALIA</h4>
<p id="p4" data-pid="4" class="se" style="text-align: justify;">Oggetto: <b>Delucidazioni sulle disposizioni anticipate di trattamenti sanitari (DAT)</b></p>
<p id="p5" data-pid="5" class="se" style="text-align: justify;">Cari fratelli,</p>
<p id="p6" data-pid="6" class="se" style="text-align: justify;">Scriviamo in riferimento al nuovo documento in oggetto e alle procedure per l'autenticazione o registrazione dello stesso. Questa lettera integra le informazioni di quella dell'8 maggio 2018.</p>
<p id="p7" data-pid="7" class="se" style="text-align: justify;">Vi lodiamo profondamente per l'impegno e gli sforzi che avete profuso nell'effettuare i sopralluoghi nei comuni. Alcuni quotidiani, come <i>La Repubblica</i>, hanno pubblicato articoli inerenti a questi sopralluoghi parlando in tono positivo della nostra organizzazione. Tuttavia molti corpi degli anziani ci hanno informato telefonicamente di alcune difficoltà che sono sorte, in quanto, nonostante le disposizioni ministeriali, sembra che le procedure di registrazione delle DAT siano molto diverse da comune a comune. Purtroppo non siamo in grado di rispondere a molti dei quesiti che ci avete posto. Comunque riportiamo di seguito le domande più frequenti che ci sono state poste e le possibili risposte. In linea di massima vi chiediamo di adeguarvi a quanto richiedono i comuni e di contattarci per iscritto solo se strettamente necessario.</p>
<p id="p8" data-pid="8" class="s5" style="text-align: justify;"><b>1. Alcuni comuni richiedono che le DAT siano consegnate in una busta.</b> Potrete invitare i fratelli a portare con sé una busta a parte che, se richiesto, potrà essere eventualmente chiusa in comune.</p>
<p id="p9" data-pid="9" class="s5" style="text-align: justify;"><b>2. Alcuni comuni non timbrano il nostro modulo DAT, ma rilasciano una ricevuta cartacea.</b> È sufficiente? Sì, ma la ricevuta dovrà essere allegata alla copia originale delle DAT che si porta con sé.</p>
<p id="p10" data-pid="10" class="s5" style="text-align: justify;"><b>3. Il comune non accetta l'indicazione del fiduciario supplente.</b> Si potrà indicare solo un fiduciario.</p>
<p id="p11" data-pid="11" class="s5" style="text-align: justify;"><b>4. Molti comuni non accettano le DAT, ma forniscono un loro modulo di disposizioni anticipate che dovrebbe sostituire le nostre DAT.</b> Possiamo accettare tale modulo? Se non è assolutamente possibile consegnare le proprie DAT, si potranno compilare quelle del comune a cui si allegherà il nostro modulo, chiedendo la ricevuta per entrambe. Se anche questo non viene permesso, vi invitiamo a scrivere al Reparto Legale.</p>
<p id="p12" data-pid="12" class="s5" style="text-align: justify;"><b>5. Molti comuni non sono pronti a ricevere le DAT, perché attendono ulteriori istruzioni o che si formi un registro dedicato oppure riferiscono che dovranno essere depositate altrove (ASL). Come dobbiamo comportarci?</b> Gli anziani dovranno continuare a informarsi regolarmente presso il comune; si daranno disposizioni ai fratelli una volta chiarita la questione. Nel frattempo il sorvegliante del gruppo per il servizio di campo dovrà invitare i fratelli a compilare al più presto il nuovo documento e a portarlo con sé, insieme al modulo Direttive anticipate relative alle cure mediche con contestuale designazione di amministratore di sostegno (precedente DPA), in attesa di ricevere istruzioni su come registrare quello nuovo in comune. Qualora entro settembre/ottobre 2018 risulti ancora impossibile depositare le DAT, vi invitiamo a scrivere al Reparto Legale. Se nella regione è stato adottato il Fascicolo Sanitario Elettronico, i fratelli potranno far includere le loro DAT nel Fascicolo, in attesa di poterle anche depositare in comune. Rimane sempre valida la possibilità di farsi autenticare le DAT dal notaio (a pagamento) in alternativa alla registrazione comunale.</p>
<p id="p13" data-pid="13" class="s5" style="text-align: justify;"><b>6. Come dobbiamo comportarci con i fratelli stranieri non residenti in Italia?</b> Secondo la legge, questi fratelli non possono depositare le DAT in comune. Quindi potranno rivolgersi al notaio per far autenticare le DAT a pagamento. Se non sono in grado di affrontare tale spesa potranno chiedere a due testimoni di firmare il documento, nello spazio bianco, e si limiteranno a portarlo con sé; in quest'ultimo caso però i fratelli dovranno sapere che tale soluzione non è prevista dalla recente normativa di legge. D'altra parte tale documento potrà costituire la base per la nomina di un amministratore di sostegno presso il competente tribunale.</p>
<p id="p14" data-pid="14" class="s5" style="text-align: justify;"><b>7. Come dobbiamo comportarci per i fratelli disabili o d'età avanzata senza parenti Testimoni? </b>Si potrà chiedere ai comuni come si sono organizzati in questi casi e adeguarsi alle disposizioni. Se lo desidera, chi ha parenti non Testimoni potrebbe trovare utile far autenticare le DAT dal notaio (a pagamento) per prevenire eventuali contestazioni dei parenti in futuro.</p>
<p id="p15" data-pid="15" class="s5" style="text-align: justify;"><b>8. I fiduciari devono presentarsi in comune insieme al disponente?</b> La circolare del Ministero dell'Interno non lo prevede, ma se il comune lo richiede tassativamente i fratelli potranno decidere di seguire questa disposizione</p>
<p id="p16" data-pid="16" class="se" style="text-align: justify;">Seguono alcune considerazioni su altre situazioni.</p>
<p id="p17" data-pid="17" class="s5" style="text-align: justify;"><b>1. Minorenne (proclamatore non battezzato o battezzato) maturo (che abbia almeno 14 anni), in grado di spiegare con convinzione e coraggio la sua posizione in merito alla santità del sangue.</b> Il giovane non potrà andare a depositare le proprie DAT in comune, perché la normativa vigente afferma che solo i maggiorenni potranno effettuare questo tipo di procedura. Comunque, se lo desidera, oltre a utilizzare il <i>Tesserino d'identità</i> (ic), potrà scrivere su un foglio olografo (di proprio pugno) le sue volontà, prendendo spunto da quanto riportato nell'attuale modulo DPA e senza indicare i fiduciari. È importante che porti questi documenti sempre con sé. Per preparare i propri figli e per valutare il loro grado di maturità si può consultare l'articolo <a class="it" href="jwpub://p/I:202005445">“Vostro figlio sarebbe in grado di prendere una decisione matura?”, pubblicato nel <i>Ministero del Regno</i> del dicembre 2005, a pagina 6.</a></p>
<p id="p18" data-pid="18" class="s5" style="text-align: justify;"><b>2. Studente biblico che frequenta regolarmente le adunanze e fa progresso.</b> Potrete informarlo che secondo la legge italiana qualunque cittadino maggiorenne può opporsi a un trattamento sanitario non gradito, come le trasfusioni di sangue, e può compilare delle proprie dichiarazioni scritte con cui esprime le sue volontà e designa un fiduciario.</p>
<p id="p19" data-pid="19" class="se" style="text-align: justify;">Ci auguriamo che queste informazioni possano esservi utili. L'occasione ci è gradita per porgervi affettuosi e fraterni saluti.</p>
<br/>
<p id="p20" data-pid="20" class="se">06/07/18-I It</p>
</body>
</html>