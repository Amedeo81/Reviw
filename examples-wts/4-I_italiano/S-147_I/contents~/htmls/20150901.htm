<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>20150901</title>
</head>
<body>
<h1 id="p1" data-pid="1" class="se" style="text-align: center;">Comunicazione</h1>
<p id="p2" data-pid="2" class="se" style="text-align: center;">1° settembre 2015</p>
<br/>
<h4 id="p3" data-pid="3" class="se" style="text-align: justify;">PER LE CONGREGAZIONI IN ITALIA</h4>
<p id="p4" data-pid="4" class="se" style="text-align: justify;">Oggetto: <b>Documenti storici e altri oggetti relativi alla storia dei Testimoni di Geova</b></p>
<p id="p5" data-pid="5" class="se" style="text-align: justify;">Cari fratelli,</p>
<p id="p6" data-pid="6" class="se" style="text-align: justify;">Negli ultimi anni è stata ampliata la ricerca di materiali di archivio e documenti relativi alla storia dei testimoni di Geova e c'è un accresciuto interesse per la storia teocratica. Ne sono prova le mostre realizzate presso la nostra sede mondiale di cui ha parlato il nostro sito web, altre mostre allestite in alcune filiali, oppure gli articoli della serie “Dai nostri archivi” pubblicati regolarmente nell'edizione per lo studio della Torre di Guardia. Inoltre, di tanto in tanto riceviamo da ricercatori o studiosi richieste di materiali di diverso tipo che documentino quanto è accaduto ai fratelli e alle sorelle del nostro paese in vari periodi storici.</p>
<p id="p7" data-pid="7" class="se" style="text-align: justify;">È evidente quindi che disporre presso la nostra filiale di questo genere di documentazione storica sarebbe di grande interesse e della massima importanza. Con questa lettera chiediamo pertanto il vostro aiuto per ottenere documenti storici, materiale di archivio, fotografie, filmati, pubblicazioni o altri oggetti relativi alle vicende dei nostri fratelli in Italia. È noto che ci sono fratelli e sorelle che con grande impegno e dedizione hanno raccolto nel tempo pubblicazioni teocratiche precedenti gli anni 1930, documenti storici provenienti da fonti esterne, fotografie, o strumenti usati nel corso del tempo dai proclamatori nel ministero (fonografi, dischi, cartoline di testimonianza, ecc.). Altri hanno fotografie che ritraggono loro, i loro familiari, o altri Testimoni in occasione di eventi teocratici (congressi, assemblee, adunanze, attività di ministero, ecc.) e che sarebbero utili per documentare lo zelo con cui proclamatori di alcuni decenni fa compivano la volontà di Geova. Altri ancora hanno collezionato registrazioni della congregazione, programmi di assemblee o congressi, o altri “souvenir” di natura teocratica. Sono di nostro interesse pubblicazioni teocratiche precedenti il 1930, mentre per materiali di archivio intendiamo di solito documenti, foto, filmati, oggetti, ecc., precedenti il 1970. È facile capire quanto qui alla Betel siamo interessati a oggetti di questo genere. Pensate di poterci essere di aiuto?</p>
<p id="p8" data-pid="8" class="se" style="text-align: justify;">Se foste in possesso di tali materiali e desideraste donarli al nostro archivio storico, vi chiederemmo di farci presente la vostra disponibilità o di farci sapere quale materiale avete scrivendo all'indirizzo e-mail <a class="a" href="mailto:archiviostorico.it@jw.org" target="_blank">archiviostorico.it@jw.org</a>; qualora lo riteniate necessario (forse perché avete scarsa dimestichezza con la posta elettronica), gli anziani della congregazione potranno aiutarvi a scrivere e inoltrare un messaggio e-mail.</p>
<p id="p9" data-pid="9" class="se" style="text-align: justify;">Vi informiamo che purtroppo le nostre strutture logistiche e il numero limitato di addetti non ci permettono di fare operazioni di “scambio” per questo genere di materiali di archivio: non chiedeteci pertanto né documenti, foto o pubblicazioni in originale né le relative scansioni elettroniche. Scopo della nostra richiesta è la conservazione di questo materiale per fini di ricerca e l'eventuale impiego per le finalità indicate all'inizio di questa lettera.</p>
<p id="p10" data-pid="10" class="se" style="text-align: justify;">Vi ringraziamo fin d'ora di quanto vorrete e potrete fare, e vi salutiamo fraternamente.</p>
<p id="p11" data-pid="11" class="se" style="text-align: justify;">Vostri fratelli</p>
<p id="p12" data-pid="12" class="se" style="text-align: justify;">p.c.: A tutti i sorveglianti di circoscrizione</p>
<p id="p13" data-pid="13" class="se" style="text-align: justify;">P.S. per il coordinatore del corpo degli anziani</p>
<p id="p14" data-pid="14" class="se" style="text-align: justify;">Disponi che questa lettera venga letta alla prossima adunanza di servizio. Poi la lettera andrà affissa alla tabella informazioni. Per il corpo degli anziani: Se siete a conoscenza di proclamatori della congregazione che dispongono di questi materiali storici o d'archivio, potreste incoraggiarli a pensare alla possibilità di donare quanto in loro possesso al nostro archivio storico. Come indicato, in linea di massima siamo interessati a materiale precedente il 1970; se tuttavia ci fosse materiale di poco più recente e di notevole interesse, chi volesse donarlo potrebbe prima scriverci. Naturalmente, nessuno dovrà sentirsi obbligato a donare questo tipo di documenti e materiali: l'eventuale decisione di donare qualcosa dovrà essere del tutto libera e autonoma (<a href="jwpub://b/NWTR/47:9:7-47:9:7" data-bid="1-1" class="b">2 Cor. 9:7</a>). A tutti i proclamatori che lo chiederanno potrete fornire l'indirizzo e-mail <a class="a" href="mailto:archiviostorico.it@jw.org" target="_blank">archiviostorico.it@jw.org</a>, e magari assistere, se necessario, chi non ha molta pratica nell'usare la posta elettronica. Questo indirizzo potrà essere usato anche per rivolgere al nostro archivio storico domande pertinenti all'oggetto di questa lettera. Qualora un proclamatore vi chieda un recapito telefonico dell'archivio storico, potrete dare il numero del centralino della Betel (06 872 941). Vi ringraziamo di quanto farete.</p>
<br/>
<p id="p15" data-pid="15" class="se">01/09/15-I It</p>
</body>
</html>