<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>20180508</title>
</head>
<body>
<h1 id="p1" data-pid="1" class="se" style="text-align: center;">Comunicazione</h1>
<p id="p2" data-pid="2" class="se" style="text-align: center;">8 maggio 2018</p>
<br/>
<h4 id="p3" data-pid="3" class="se" style="text-align: justify;">CORPI DEGLI ANZIANI IN ITALIA</h4>
<p id="p4" data-pid="4" class="se" style="text-align: justify;">Oggetto: <b>Nuovo documento sulle direttive anticipate per i trattamenti sanitari</b></p>
<p id="p5" data-pid="5" class="se" style="text-align: justify;">Cari fratelli,</p>
<p id="p6" data-pid="6" class="se" style="text-align: justify;">Vi scriviamo in merito alla recente Legge n. 219 del 22 dicembre 2017 “Norme in materia di consenso informato e di disposizioni anticipate di trattamento”, o cosiddetta “legge sul biotestamento</p>
<p id="p7" data-pid="7" class="se" style="text-align: justify;"><b>La nuova legge.</b> Alleghiamo il testo di questa legge, che può anche essere scaricato dal sito della Gazzetta Ufficiale (<a class="a" href="http://www.gazzettaufficiale.it/eli/id/2018/1/16/18G00006/sg" target="_blank">http://www.gazzettaufficiale.it/eli/id/2018/1/16/18G00006/sg</a>). La nuova legge riconosce il diritto del paziente di dare o negare il proprio consenso ai trattamenti medici, compreso il diritto di negare il consenso alle trasfusioni di sangue; dà completo valore legale alle disposizioni anticipate di trattamenti sanitari e di fine vita; permette l'indicazione di un fiduciario che possa fare le veci del paziente in qualsiasi momento e a tutti gli effetti, senza la necessità di nominare un amministratore di sostegno in tribunale; conferma inoltre che i medici non sono passibili di condanna né civile né penale per aver rispettato le volontà dei pazienti. Alleghiamo una scheda riassuntiva che evidenzia i passaggi più importanti della legge. (La scheda non andrà divulgata: è a uso esclusivo del corpo degli anziani.)</p>
<p id="p8" data-pid="8" class="se" style="text-align: justify;"><b>Disposizioni anticipate.</b> Siamo lieti di informarvi che è stata preparata una nuova versione del nostro documento in precedenza chiamato <i>Direttive anticipate</i>, che ora invece si chiamerà <i>Disposizioni anticipate di trattamenti sanitari e indicazione del fiduciari</i>o (DAT). Il documento è stato modificato per renderlo conforme alla nuova legge. Alleghiamo lo schema di un discorso che andrà pronunciato alla congregazione. Prossimamente riceverete una fornitura di DAT; potrete continuare a ordinarne le copie necessarie direttamente alla filiale nel modo consueto. Tuttavia, solo per i casi di emergenza potrete stampare la versione elettronica delle DAT direttamente dal sito jw.org.</p>
<p id="p9" data-pid="9" class="se" style="text-align: justify;"><b>Autenticazione o registrazione.</b> La legge prevede che il documento, affinché sia valido, venga registrato mediante una di queste modalità: 1) con autentica a pagamento presso un notaio; 2) gratuitamente presso l'ufficio dello stato civile del proprio comune di residenza; 3) forse in futuro si potranno registrare le DAT anche in un fascicolo elettronico sanitario o secondo altre modalità informatiche istituite dalla propria regione. Tuttavia se si viene ricoverati in una regione diversa dalla propria, si rischia che i medici non possano accedere alle DAT. Quindi, riteniamo che le prime due modalità diano maggiori garanzie ai fratelli. In ogni caso, <b>sarà fondamentale portare sempre con sé le DAT con inclusa l'attestazione che sono state registrate in comune o autenticate da un notaio.</b></p>
<p id="p10" data-pid="10" class="se" style="text-align: justify;"><b>Istruzioni generali per la compilazione</b>. Anche se si tratterà di una decisione personale, probabilmente la maggioranza dei fratelli sceglierà di recarsi presso il proprio comune di residenza per registrare gratuitamente le DAT; pertanto vi forniamo di seguito alcune informazioni che vi permetteranno di aiutare i fratelli a seguire le procedure corrette per la compilazione e la registrazione del documento, sulla base della circolare dell'8 febbraio 2018 (vedi allegato) emessa dal Ministero dell'Interno in collaborazione con il Ministero della Salute.</p>
<p id="p11" data-pid="11" class="se" style="text-align: justify;">Le DAT possono essere consegnate esclusivamente dal “disponente”, cioè dalla persona che le ha preparate, e solo presso il comune di residenza; in caso di cambio di residenza il documento va registrato nel nuovo comune. Se le condizioni fisiche di una persona non le consentono di recarsi personalmente in comune, le DAT possono essere espresse in altre forme (vedi il comma 6 dell'art. 4 della legge).</p>
<p id="p12" data-pid="12" class="se" style="text-align: justify;">Secondo la summenzionata circolare ministeriale, l'ufficiale dello stato civile riceve le DAT “recanti la firma autografa” della persona che le ha preparate, per cui si dovrà preventivamente compilare e firmare il documento prima di recarsi in comune. L'ufficiale dello stato civile, a cui si consegnano le DAT, si limita a verificare i dati anagrafici della persona e la sua residenza, e a fornire un'attestazione della consegna: in vista di ciò, quando ci si reca all'ufficio dello stato civile, è necessario portare con sé un documento di riconoscimento e due copie originali firmate delle DAT. L'ufficiale apporrà un timbro a titolo di ricevuta sia sulla copia originale, che sarà conservata negli uffici del comune, sia sull'altra copia originale, che rimarrà alla persona. Di quest'ultima copia personale timbrata si potranno fare in seguito tutte le fotocopie necessarie per il fiduciario, il fiduciario supplente, il proprio medico curante e i parenti, nonché per l'ospedale in caso di ricovero. Comunque, in caso di ricovero non sarà più necessario aggiornare la data e aggiungere alcuna frase sulla fotocopia da far inserire in cartella clinica, perché il documento ha valore permanente nel tempo, alla stessa stregua di un testamento vero e proprio (vedi la lettera a tutti i corpi degli anziani in Italia del 20 novembre 2016). Nondimeno ai proclamatori della congregazione si dovrebbe ricordare l'importanza di riconsiderare ogni anno le informazioni contenute nel loro documento DAT, per accertarsi che tutte le informazioni indicate continuino a essere attuali (es. decisioni sulle questioni di fine vita, altre scelte riguardanti le cure mediche, e i dati delle persone scelte come fiduciario e fiduciario supplente). Se si rendono necessarie modifiche, si dovrà compilare e registrare presso il comune un nuovo documento DAT secondo la procedura descritta sopra.</p>
<p id="p13" data-pid="13" class="se" style="text-align: justify;"><b>Sopralluoghi nei comuni.</b> Prossimamente verranno date, tramite uno schema da trattare nei bisogni locali, alcune istruzioni generali direttamente alle congregazioni. Tuttavia, vi chiediamo di iniziare immediatamente a prepararvi per fornire la dovuta assistenza ai fratelli nella procedura di registrazione delle proprie DAT in comune, poiché l'ufficiale dello stato civile non è autorizzato a dare assistenza o a fornire spiegazioni. A tal fine, il corpo degli anziani dovrà incaricare un anziano capace, in grado di effettuare un sondaggio accurato. L'anziano potrà iniziare visitando il sito Internet del/i comune/i presente/i sul territorio della congregazione, per rendersi conto se sono state pubblicate informazioni utili, come ad esempio modalità di consegna, moduli prestampati per richiedere la registrazione delle proprie DAT, orari di ricevimento dell'ufficiale dello stato civile predisposto, ecc.</p>
<p id="p14" data-pid="14" class="se" style="text-align: justify;">Quindi, se ancora necessario, l'anziano incaricato si recherà direttamente in comune, o nei cosiddetti “municipi” delle grandi città, portando con sé una copia della summenzionata circolare ministeriale. Lo scopo del sopralluogo è duplice: (1) assicurarsi che sia possibile procedere alla registrazione delle DAT e comprendere la procedura adottata dal comune; (2) informare l'ufficiale dello stato civile che prossimamente la comunità locale dei Testimoni di Geova sarà invitata a recarsi in comune per registrare le proprie DAT.</p>
<p id="p15" data-pid="15" class="se" style="text-align: justify;">Naturalmente, poiché si tratta di una procedura nuova e i comuni si stanno attrezzando con molta lentezza, forse sarà necessario continuare a effettuare le ricerche indicate sopra fino a che non avrete ottenuto le informazioni necessarie per assistere i fratelli. Siamo lieti di informarvi che il Reparto Informazione Sanitaria della filiale ha istituito un numero telefonico dedicato a questa iniziativa. Qualora gli anziani incaricati di effettuare il sondaggio necessitino di assistenza potranno telefonare al numero diretto 0687294020 durante gli orari lavorativi.</p>
<p id="p16" data-pid="16" class="se" style="text-align: justify;">A tempo debito, il sorvegliante del gruppo di servizio dovrà contattare i componenti del proprio gruppo per verificare se hanno bisogno di aiuto per compilare e registrare/autenticare le nuove DAT. Fino all'avvenuta registrazione o autentica del nuovo documento, i fratelli possono continuare a portare con sé e utilizzare il precedente documento, <i>Direttive anticipate</i> (DPA).</p>
<p id="p17" data-pid="17" class="se" style="text-align: justify;">Ribadiamo che per fare in modo che le volontà dei fratelli siano rispettate è <b>fondamentale</b> che i fratelli seguano le disposizioni ministeriali, altrimenti i medici potrebbero mettere in discussione il documento o addirittura non considerarlo valido.</p>
<p id="p18" data-pid="18" class="se" style="text-align: justify;">Vi ringraziamo anticipatamente per l'assistenza che offrirete ai fratelli e apprezziamo molto la cura che mostrate verso il gregge di Geova (<a href="jwpub://b/NWTR/60:5:2-60:5:2" data-bid="1-1" class="b">1 Piet. 5:2</a>). L'occasione ci è gradita per porgervi fraterni saluti.</p>
<p id="p19" data-pid="19" class="se" style="text-align: justify;">Vogliate incaricare un anziano capace e qualificato di trattare sotto forma di discorso lo schema allegato alla presente durante i bisogni locali della settimana dell'11 giugno 2018. Entro quella settimana tutte le congregazioni dovrebbero aver già ricevuto la fornitura delle nuove DAT. Per ulteriori informazioni vi preghiamo di consultare il modulo <i>Istruzioni per assistere chi ha esigenze mediche</i> (S-139).</p>
<br/>
<p id="p20" data-pid="20" class="se">08/05/18-I It</p>
</body>
</html>