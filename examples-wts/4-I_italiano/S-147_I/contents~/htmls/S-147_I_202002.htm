<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>S-147_I_202002</title>
</head>
<body>
<h1 id="p1" data-pid="1" class="se" style="text-align: center;">Comunicazioni e promemoria</h1>
<p id="p2" data-pid="2" class="se" style="text-align: center;">Febbraio 2020</p>
<br/>
<h4 id="p3" data-pid="3" class="se" style="text-align: justify;">PER TUTTI GLI ANZIANI</h4>
<p id="p4" data-pid="4" class="se" style="text-align: justify;"><b>1. Discorso speciale del 2020.</b> Tutti gli anziani e i servitori di ministero che sono oratori pubblici dovranno esaminare attentamente in anticipo lo schema del discorso speciale “Di quale leader potete fidarvi?” (N. 56), le pagine <a class="it" href="jwpub://p/I:1102001061">52-55 del libro <i>Scuola di Ministero</i></a> e il <a class="it" href="jwpub://p/I:1201141"><i>Promemoria per chi è incaricato di pronunciare discorsi pubblici</i> (S-141)</a>.</p>
<p id="p5" data-pid="5" class="se" style="text-align: justify;"><b>2. Commemorazione del 2020.</b> Vi preghiamo di seguire le istruzioni relative ai preparativi per la Commemorazione riportate nel libro <i>Pascete</i>, capitolo 20, paragrafi 6-12, comprese quelle sulle preghiere per gli emblemi, che dovranno essere brevi ma significative.</p>
<p id="p6" data-pid="6" class="se" style="text-align: justify;"><b>3. Video <i>Scegli bene le tue app</i>.</b> Questo video dovrà essere visto la settimana che inizia il 23 marzo 2020, durante la parte sui bisogni locali di 15 minuti. A tempo debito, il video sarà reso disponibile nella sezione “Audio/video” di jw.org e gli anziani potranno scaricarlo una volta effettuato l'accesso. Dopo aver visto il video, si dovranno rivolgere ai presenti le domande riportate di seguito: (1) Tutte le app che sembrano create per i Testimoni di Geova sono fornite dallo schiavo fedele e saggio? (2) Come si fa a sapere se app o siti sono stati creati dallo schiavo fedele e saggio? (3) Quali rischi si corrono usando app o navigando in siti che sembrano creati per i Testimoni di Geova ma che non vengono dallo schiavo fedele e saggio? (4) In che modo il principio riportato in <a href="jwpub://b/NWTR/52:5:21-52:5:21" data-bid="1-1" class="b">1 Tessalonicesi 5:21</a> dovrebbe influire sulla scelta delle app che scarichiamo o dei siti che visitiamo? Se il tempo lo permette, si dovranno mettere in evidenza i punti principali dell'articolo “Domande dai lettori” contenuto nella <a class="it" href="jwpub://p/I:2018364"><i><b>Torre di Guardia</b></i> di aprile 2018, pagine 30-31</a>. Si dovranno anche incoraggiare i presenti a esaminare questo articolo durante l'adorazione in famiglia.</p>
<p id="p7" data-pid="7" class="se" style="text-align: justify;"><b>4. Disassociati o dissociati</b>. Vi preghiamo di consultare il libro Pascete, capitolo 25, paragrafo 20, per indicazioni su quando può essere appropriato che un anziano contatti brevemente disassociati o dissociati.</p>
<p id="p8" data-pid="8" class="se" style="text-align: justify;"><b>5. Copie cartacee del libro <i>Pascete</i>.</b> Nel mese di aprile 2020 gli anziani potranno scaricare da jw.org l'edizione riveduta del libro <b><i>Pascete</i></b> in diverse lingue e nei formati PDF, JWPUB e EPUB. Anche se gli anziani vengono incoraggiati a fare buon uso delle copie digitali del libro, chi ha bisogno delle copie cartacee può informare subito il proprio sorvegliante del servizio. Quando verranno spedite, le copie cartacee saranno impacchettate in modo tale da garantire la confidenzialità. Un'etichetta indicherà di consegnarle al coordinatore del corpo degli anziani.</p>
<p id="p9" data-pid="9" class="se" style="text-align: justify;"><b>6. Adempimenti fiscali per le Associazioni connessi alla Certificazione Unica 2020.</b> Qualora nel corso del 2019 le Associazioni abbiano erogato compensi a professionisti (avvocati, commercialisti, consulenti del lavoro, notai, geometri, ingegneri, architetti, ecc.), ad agenzie immobiliari o ad altri intermediari, si dovranno seguire le istruzioni fornite nei paragrafi da 5150 a 5210 del<i> Manuale per la gestione degli enti giuridici dei Testimoni di Geova</i>, allegato alla lettera del 3 ottobre 2018 inviata a tutti i corpi degli anziani in Italia, in relazione al versamento delle ritenute fiscali operate e agli obblighi della <i>Certificazione Unica</i>. La <i>Certificazione Unica</i> va rilasciata anche quando il soggetto che ha ricevuto il pagamento è esentato dalla ritenuta perché svolge la propria attività avvalendosi di regimi fiscali agevolati, quali quello “dei minimi” o “forfettario”. Queste fatture sono facilmente individuabili, dato che riportano nello stesso documento, spesso in calce, l'esenzione da IVA e da ritenuta d'acconto. In merito agli adempimenti relativi alla <i>Certificazione Unica</i>, la filiale intende fornire la necessaria assistenza alle Associazioni interessate. Pertanto il segretario della congregazione di riferimento, una volta verificato se nel corso dell'anno 2019 l'Associazione locale ha eseguito pagamenti a favore dei predetti soggetti (anche pagamenti effettuati nel 2019 per fatture di anni precedenti), dovrà eseguire una scansione e inviare alla filiale i documenti elencati di seguito:</p>
<p id="p10" data-pid="10" class="s5" style="text-align: justify;">(a) fattura/e del professionista, dell'agenzia immobiliare o dell'intermediario, avendo cura di verificare che sulla stessa ne siano indicati i dati anagrafici e il codice fiscale. Qualora tali dati mancassero, sarà necessario richiederli direttamente all'interessato;</p>
<p id="p11" data-pid="11" class="s5" style="text-align: justify;">(b) ricevuta del bonifico o copia dell'assegno con il quale si è eseguito il pagamento;</p>
<p id="p12" data-pid="12" class="s5" style="text-align: justify;">(c) modello F24 con il quale è stata versata la ritenuta d'acconto;</p>
<p id="p13" data-pid="13" class="s5" style="text-align: justify;">(d) copia dell'ultimo <i>Certificato di Attribuzione del Codice Fiscale</i> dell'Associazione.</p>
<p id="p14" data-pid="14" class="se" style="text-align: justify;">Vi invitiamo inoltre a trasmetterci: </p>
<p id="p15" data-pid="15" class="s5" style="text-align: justify;">(a) i dati completi del Presidente in carica (nome, cognome, indirizzo, codice fiscale, telefono e indirizzo e-mail);</p>
<p id="p16" data-pid="16" class="s5" style="text-align: justify;">(b) l'indirizzo di posta elettronica certificata (PEC) del professionista, dell'agenzia immobiliare o dell'intermediario che ha emesso la fattura (se non già indicato nel documento).</p>
<p id="p17" data-pid="17" class="se" style="text-align: justify;">Vi preghiamo di inoltrarci tale documentazione scrivendo all'indirizzo inboxlgltax.it@bethel.jw.org tramite la funzione “Posta” del sito jw.org, <b>entro il 10 febbraio 2020</b> per permetterci di fornirvi la corretta assistenza. Tenete presente che, in caso di mancata, tardiva o errata trasmissione della Certificazione Unica, sono previste sanzioni amministrative.</p>
<p id="p18" data-pid="18" class="se" style="text-align: justify;"><b>7. Proclamatori che fanno domanda ma non hanno accesso a Internet.</b> Questa nuova procedura per fare domanda per speciali privilegi di servizio sarà ora lo strumento principale per inviare questo tipo di domande. Tuttavia ci rendiamo conto che in alcune zone i proclamatori non hanno accesso a Internet. Questi proclamatori potranno ancora fare domanda usando il formato cartaceo. Dopodiché il comitato di servizio della congregazione approverà le domande in formato cartaceo e le invierà al sorvegliante di circoscrizione o, se necessario, direttamente alla filiale. Precisiamo che la possibilità di utilizzare il formato cartaceo rappresenta un'alternativa a cui ricorrere esclusivamente nel caso in cui non si disponga di una connessione Internet. Se è necessario compilare il formato cartaceo, vi preghiamo di inviarlo alla filiale tramite posta ordinaria e non tramite la posta di jw.org. Le domande, inclusa la Domanda di volontario per il <i>Reparto della Filiale Progetti e Costruzioni</i> (DC-50), dovranno essere indirizzate all'Ufficio Betel</p>
<p id="p19" data-pid="19" class="se" style="text-align: justify;"><b>8. Report fotografico.</b> Vi preghiamo di affiggere alla tabella delle informazioni il report fotografico sulla nuova Sala del Regno di Bosa.</p>
<p id="p20" data-pid="20" class="se" style="text-align: justify;"><b>9. Aggiornamento dal Branch Relocation Project.</b> Vi preghiamo di stampare a colori questo aggiornamento, affiggerlo alla tabella delle informazioni e di trasmettere alla congregazione l'annuncio riportato nella sezione “Per la congregazione”.</p>
<h4 id="p21" data-pid="21" class="se" style="text-align: justify;">PER IL COORDINATORE DEL CORPO DEGLI ANZIANI</h4>
<p id="p22" data-pid="22" class="se" style="text-align: justify;"><b>1. Comunicazioni e promemoria per la congregazione.</b> Assicurati che le comunicazioni e i promemoria per la congregazione siano letti alla prossima adunanza infrasettimanale e poi affissi alla tabella delle informazioni per un mese.</p>
<p id="p23" data-pid="23" class="se" style="text-align: justify;"><b>2. Discorso speciale del 2020.</b> È stato preparato un nuovo documento intitolato <a class="it" href="jwpub://p/I:1201125"><i>Presidente al discorso speciale</i> (S-125)</a>. Questo documento contiene l'annuncio che il presidente dovrà leggere ai presenti al termine del discorso. Assicurati che al presidente al discorso speciale vengano forniti il nome e la forma di servizio dell'oratore, se disponibili. (Vedi <i>Discorso speciale scelto per voi</i> [S-52], a cui si fa riferimento in <i>Comunicazioni e promemoria</i> [S-147] di gennaio.) Accertati che prima del discorso speciale tutti i servitori di ministero che sono oratori pubblici possano accedere alle informazioni riportate sopra.</p>
<p id="p24" data-pid="24" class="se" style="text-align: justify;"><b>3. Commemorazione del 2020.</b> È stato preparato un nuovo documento intitolato <a class="it" href="jwpub://p/I:1201126"><i>Presidente alla Commemorazione</i> (S-126)</a>). Questo documento contiene l'annuncio che il presidente dovrà leggere ai presenti al termine del discorso.</p>
<p id="p25" data-pid="25" class="se" style="text-align: justify;"><b>4. Rapporto di servizio annuale.</b> L'annuncio che si dovrà leggere alla congregazione la settimana del 24 febbraio 2020 durante la parte “Rapporto di servizio annuale” è riportato nella lettera del 1° febbraio 2020 indirizzata a tutte le congregazioni. Non si dovrà leggere questo annuncio alla congregazione prima della settimana del 24 febbraio 2020.</p>
<h4 id="p26" data-pid="26" class="se" style="text-align: justify;">PER IL SORVEGLIANTE DEL SERVIZIO</h4>
<p id="p27" data-pid="27" class="se" style="text-align: justify;"><b>1. Copie cartacee del libro <i>Pascete</i>.</b> Ti preghiamo di assicurarti che gli ordini delle copie cartacee del libro <i>Pascete</i> siano inviate prontamente alla filiale nella stessa maniera in cui si inviano gli ordini degli articoli su richiesta specifica. Quando ordini il libro <i>Pascete</i>, usa la sigla <i>sfl</i> o il numero di articolo 5436.</p>
<h4 id="p28" data-pid="28" class="se" style="text-align: justify;">PER LA CONGREGAZIONE</h4>
<p id="p29" data-pid="29" class="se" style="text-align: justify;"><b>1. Servizio di pioniere ausiliario.</b> Marzo e aprile sono mesi ideali per fare i pionieri ausiliari. Sabato 14 marzo 2020 inizierà la campagna speciale volta a invitare quante più persone possibili alla Commemorazione. Nella maggior parte delle congregazioni il discorso speciale dal tema “Di quale leader potete fidarvi?” sarà pronunciato la settimana del 30 marzo 2020. Inoltre quest'anno la Commemorazione si terrà martedì 7 aprile 2020, e quella settimana non ci sarà l'adunanza infrasettimanale. Vi ricordiamo che durante i mesi di marzo e aprile, e nel mese in cui c'è la visita del sorvegliante di circoscrizione, i proclamatori possono scegliere l'opzione delle 30 ore. Vi incoraggiamo a organizzarvi fin da ora così da poter partecipare maggiormente al ministero in questi mesi.</p>
<p id="p30" data-pid="30" class="se" style="text-align: justify;"><b>2. Costruzione Audio/Video della sede mondiale.</b> Come annunciato all'adunanza annuale del 2019, nel 2022 verranno avviati i lavori di costruzione di un nuovo complesso per la produzione di contenuti audio/video nei pressi della sede mondiale a Warwick, nello stato di New York. Questo nuovo complesso soddisferà i bisogni dei proclamatori a livello mondiale, dato che si continuano a produrre strumenti didattici audio e video da utilizzare nel ministero, alle adunanze, alle assemblee e ai congressi. Se desiderate effettuare una donazione specifica per sostenere economicamente questo progetto, potete farlo tramite un nuovo tipo di donazione disponibile su donate.jw.org, che è denominato “Costruzione Audio/Video della sede mondiale” e permette di effettuare donazioni periodiche e una tantum. Una volta raggiunto l'importo necessario a coprire le spese per questo progetto, eventuali donazioni in eccedenza verranno utilizzate a favore dell'opera mondiale. Pertanto, se non vi è possibile effettuare una donazione online, potete sostenere economicamente questo progetto con una donazione a favore dell'opera mondiale nella vostra Sala del Regno. Vi ringraziamo per la generosità che mostrerete effettuando donazioni a favore di questo entusiasmante progetto.</p>
<p id="p31" data-pid="31" class="se" style="text-align: justify;"><b>3. Prenotazione online delle visite presso la filiale italiana.</b> D'ora in avanti chi desidera visitare la filiale italiana dovrà necessariamente prenotare la visita online utilizzando la funzione disponibile su jw.org al percorso CHI SIAMO &gt; UFFICI E VISITE GUIDATE. Lo si potrà fare selezionando l'Italia come paese. Tutte le visite precedentemente prenotate resteranno in vigore e non sarà necessario registrarle nuovamente.</p>
<p id="p32" data-pid="32" class="se" style="text-align: justify;"><b>4. Numero di telefono della filiale italiana.</b> Vi comunichiamo che <b>0687294002</b> è il numero che appare su un apparecchio telefonico quando si viene contattati dalla filiale italiana. Vi preghiamo di tenere in considerazione questo aspetto dal momento che diversi fratelli non rispondono alle chiamate pensando si tratti di un servizio commerciale o telemarketing. Vi suggeriamo di salvare questo numero nella rubrica del vostro dispositivo mobile per poter essere sicuri di non perdere alcuna chiamata da parte della filiale.</p>
<p id="p33" data-pid="33" class="se" style="text-align: justify;"><b>5. Aggiornamento dal Branch Relocation Project.</b> Vi informiamo che dopo l'adunanza verrà affisso alla tabella delle informazioni l'aggiornamento dal Branch Relocation Project di Bologna. Periodicamente verranno pubblicati degli aggiornamenti per mettervi al corrente delle novità relative al progetto. Si è pensato di pubblicare un video sugli entusiasmanti cambiamenti che ci sono stati di recente nell'ambito del progetto</p>
<p id="p34" data-pid="34" class="se" style="text-align: justify;"><b>6. Pubblicazioni disponibili.</b> Siamo lieti di comunicarvi alcune informazioni in merito alle pubblicazioni ora disponibili. Potrete consultarle nell'elenco che troverete affisso alla tabella delle informazioni.</p>
<br/>
<p id="p35" data-pid="35" class="se">S-147_I_202002</p>
</body>
</html>