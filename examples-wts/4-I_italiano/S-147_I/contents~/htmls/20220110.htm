<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>20220110</title>
</head>
<body>
<h1 id="p1" data-pid="1" class="se" style="text-align: center;">Comunicazione</h1>
<p id="p2" data-pid="2" class="se" style="text-align: center;">10 gennaio 2022</p>
<br/>
<h4 id="p3" data-pid="3" class="se" style="text-align: justify;">PER GLI ANZIANI IN ITALIA E A SAN MARINO</h4>
<p id="p4" data-pid="4" class="se" style="text-align: justify;"><b>1. Compilazione e valutazione dei moduli A-8 e A-19:</b> L'obiettivo di questa comunicazione è facilitare al comitato di servizio della congregazione il compito di valutare i moduli <i>Domanda di ammissione per diventare membro dell'Ordine mondiale dei servitori speciali a tempo pieno dei Testimoni di Geova</i> (A-8) e <i>Domanda per il programma dei volontari</i> (A-19). Vi invitiamo a conservare questa comunicazione e a consultarla ogni volta che sarete chiamati a valutarli.</p>
<p id="p5" data-pid="5" class="se" style="text-align: justify;"><b>2. Moduli in formato PDF:</b> la possibilità di utilizzare il formato PDF rappresenta un'alternativa a cui ricorrere esclusivamente nel caso in cui non si disponga di una connessione Internet. Se ritenete necessario compilare il modulo in formato PDF, vi preghiamo di stamparlo e inviarlo alla filiale tramite posta ordinaria e non tramite la posta di jw.org. Se il volontario non possiede ancora un profilo personale nel sito potrete fornirgli assistenza facendo riferimento al modulo <a class="it" href="jwpub://p/I:1201131"><i>Istruzioni per accedere su JW Hub alle funzioni Il mio profilo e Le mie domande</i> (S-131)</a>.</p>
<p id="p6" data-pid="6" class="se" style="text-align: justify;"><b>3. Controllo regolare dei moduli sottoposti a valutazione:</b> È molto importante che il comitato di servizio controlli regolarmente la funzione “Valutazione delle domande” nella sezione “Congregazione” affinché queste possano essere valutate e inviate tempestivamente. I moduli da esaminare saranno visibili a tutti gli anziani. Vi facciamo presente che la filiale riceve una notifica ogniqualvolta un volontario compila un modulo e lo inoltra al comitato di servizio. Vi invitiamo a tenere conto che la validità del modulo (1 anno per A-8, 3 anni per A-19) ha inizio nel momento in cui il volontario lo inoltra agli anziani per la valutazione.</p>
<p id="p7" data-pid="7" class="se" style="text-align: justify;"><b>4. Inserimento delle fotografie e della data di matrimonio:</b> Quando il richiedente possiede un ruolo attivo per la filiale (come pendolare, volontario collegato in remoto, consulente), è molto probabile che non riesca a inserire autonomamente i dati menzionati, senza i quali non si potranno inoltrare i moduli al comitato di servizio. In questo caso sarà possibile inviarli all'Ufficio Betel tramite la casella di posta jwpub. La filiale si occuperà dell'inserimento e scriverà per confermare quando sarà possibile procedere con l'invio del modulo.</p>
<p id="p8" data-pid="8" class="se" style="text-align: justify;"><b>5. Disponibilità e competenze:</b> Sarà indispensabile che il richiedente indichi le competenze personali e, nel caso del modulo A-19, la forma di disponibilità (volontario, pendolare, volontario collegato in remoto, ecc.). Dato che non sarà possibile da parte degli anziani visualizzarle in fase di valutazione, assicuratevi che il richiedente abbia già inserito queste importanti informazioni nella sezione “Il mio profilo”, alle voci “Disponibilità” e “Competenze ed esperienza”.</p>
<p id="p9" data-pid="9" class="se" style="text-align: justify;">6. Per quel che riguarda il modulo A-8, desideriamo ricordarvi che questa forma di servizio prevede la disponibilità di almeno un anno. Se il volontario è sposato, perciò, affinché il modulo possa essere approvato sarà necessario ricevere anche il modulo del coniuge. Occorrerà ricevere il modulo A-19 di entrambi i coniugi anche nel caso in cui la disponibilità data dai richiedenti fosse superiore alle 3 settimane.</p>
<p id="p10" data-pid="10" class="se" style="text-align: justify;"><b>7. Libertà scritturale e legale di risposarsi:</b> È indispensabile che indichiate se il richiedente è libero sia legalmente che scritturalmente di risposarsi.</p>
<p id="p11" data-pid="11" class="se" style="text-align: justify;"><b>8. Disassociazione o riprensione giudiziaria recente:</b> Le lettere di accompagnamento A-9 e A-20 ricordano che coloro che sono stati ripresi negli ultimi tre anni o riassociati negli ultimi cinque anni non sono qualificati per compilare i moduli. Vi invitiamo perciò a prestare attenzione alle risposte del richiedente in merito, che troverete nella “Sezione 2 - Condizione spirituale e passato”.</p>
<p id="p12" data-pid="12" class="se" style="text-align: justify;"><b>9. Raccomandazione parenti stretti o di sé stessi:</b> La “Sezione 5 - Per il comitato di servizio della congregazione” dà questa indicazione: “Se è possibile, i parenti stretti non dovrebbero valutare la domanda”. In casi del genere raccomandiamo l'utilizzo di altri anziani. Se il corpo di anziani non dispone di più di tre membri si può far riferimento all'anziano di una congregazione vicina; si potrebbe anche decidere di farsi aiutare dal proprio sorvegliante di circoscrizione. Inoltre, lo stesso anziano non potrà fare le veci di 2 membri del comitato di servizio. In questo modo, nessun anziano sarà costretto a fare una raccomandazione su sé stesso o su un proprio familiare.</p>
<p id="p13" data-pid="13" class="se" style="text-align: justify;">10. L'anziano che subentra a un membro del comitato di servizio per l'approvazione del modulo dovrà indicare il suo nome, e non quello dell'anziano che sostituisce.</p>
<p id="p14" data-pid="14" class="se" style="text-align: justify;"><b>11. Se chi fa domanda è un fratello e non è servitore di ministero o anziano, indicatene le ragioni:</b> Per concludere il processo di approvazione non è indispensabile rispondere a questa domanda. Tuttavia è vantaggioso fornire informazioni in merito, soprattutto quando un fratello è un proclamatore battezzato da molto tempo ma non è ancora un nominato. In alcuni casi la filiale si riserva la possibilità di scrivere per ricevere ulteriori informazioni.</p>
<p id="p15" data-pid="15" class="se" style="text-align: justify;"><b>12. Proporreste chi fa domanda per un incarico nel territorio della filiale? (solo modulo A-19):</b> Questa domanda non è una richiesta per mettere a disposizione il volontario a servire dove il bisogno è maggiore in Italia; piuttosto, agli anziani che la stanno esaminando viene chiesto se raccomandano il richiedente per le forme di servizio per le quali sta offrendo la sua disponibilità (servizio come volontario, pendolare, volontario collegato in remoto). Rispondendo di no a questa domanda in realtà si sta indicando che non lo si considera idoneo per alcun progetto teocratico, annullando di fatto il modulo appena compilato. La filiale scriverà per sincerarsi della decisione.</p>
<p id="p16" data-pid="16" class="se" style="text-align: justify;"><b>13. Duplicati dello stesso modulo:</b> Nel caso in cui il richiedente abbia sottoposto ad approvazione due copie dello stesso modulo, forse per un errore di compilazione, vi comunichiamo che è possibile disapprovarne uno senza che ciò abbia alcun effetto su quello che si deciderà di inviare. In questo modo si eviterà di tenere in sospeso moduli che non verranno mai valutati.</p>
<p id="p17" data-pid="17" class="se" style="text-align: justify;"><b>14. Numero di telefono della filiale:</b> Invitate il richiedente a salvare in rubrica il numero della filiale. Riportiamo di seguito integralmente il paragrafo 4 della sezione “Per la congregazione” di Comunicazioni e promemoria (S-147) di febbraio 2020: “Vi comunichiamo che 0687294002 è il numero che appare su un apparecchio telefonico quando si viene contattati dalla filiale italiana. Vi preghiamo di tenere in considerazione questo aspetto dal momento che diversi fratelli non rispondono alle chiamate pensando si tratti di un servizio commerciale o telemarketing. Vi suggeriamo di salvare questo numero nella rubrica del vostro dispositivo mobile per poter essere sicuri di non perdere alcuna chiamata da parte della filiale”.</p>
<br/>
<p id="p18" data-pid="18" class="se">10/01/22-I It</p>
</body>
</html>