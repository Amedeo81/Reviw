<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>20210419</title>
</head>
<body>
<h1 id="p1" data-pid="1" class="se" style="text-align: center;">Comunicazione</h1>
<p id="p2" data-pid="2" class="se" style="text-align: center;">19 aprile 2021</p>
<br/>
<h4 id="p3" data-pid="3" class="se" style="text-align: justify;">A TUTTI I CORPI DEGLI ANZIANI IN ITALIA E A SAN MARINO</h4>
<p id="p4" data-pid="4" class="se" style="text-align: justify;"><b>Soddisfare le necessità dei ciechi e degli ipovedenti</b></p>
<p id="p5" data-pid="5" class="se" style="text-align: justify;">Cari fratelli, quando due uomini lungo la strada gli gridarono “abbi misericordia di noi!”, Gesù chiese loro: “Cosa volete che faccia per voi?” Essi risposero: “Signore, fa' che i nostri occhi si aprano”. Gesù toccò i loro occhi e immediatamente i due furono sanati (<a href="jwpub://b/NWTR/40:20:30-40:20:34" data-bid="1-1" class="b">Matt. 20:30-34</a>). Questo e altri esempi riportati nella Bibbia indicano quanto i ciechi stiano a cuore a Geova e a Gesù. Anche oggi è necessario avere speciale cura di loro, sia nella congregazione che nel ministero di campo.</p>
<p id="p6" data-pid="6" class="se" style="text-align: justify;">L'articolo “Affiniamo le nostre capacità nel ministero | Predicare ai ciechi”, pubblicato nella Guida per l'adunanza Vita e ministero di marzo 2020, pagina 7, fornisce suggerimenti pratici su come approcciarsi ai non vedenti. Poiché non ci sono congregazioni di lingua braille, vi ricordiamo che ogni congregazione ha la responsabilità di prendersi cura dei ciechi che abitano o lavorano nel proprio territorio. È compito delle singole congregazioni ricercare e visitare le sedi dell'Unione Italiana dei Ciechi e degli Ipovedenti (UICI) o di altre associazioni, istituti o residenze per ciechi presenti sul territorio. Cercate di stabilire e mantenere buoni rapporti con questi istituti, ricordando al personale responsabile l'utilità sociale della nostra opera e tenendolo aggiornato in merito alle novità presenti sul sito jw.org. Può darsi che nell'opera di testimonianza si incontrino dei sordociechi. In questo caso li si dovrà prontamente indirizzare alla congregazione o al gruppo di lingua dei segni italiana più vicino.</p>
<p id="p7" data-pid="7" class="se" style="text-align: justify;">Vi incoraggiamo ad assistere i proclamatori ciechi ad accedere ai file disponibili su jw.org, essere presenti alle adunanze e partecipare al ministero di campo. Aiutate sia loro che le persone interessate con limitazioni visive a capire che tali limitazioni non impediscono loro di fare progressi (<i>sfl</i> cap. 1 par. 6.2, 3; cap. 5 par. 2.4). Le Istruzioni su come ordinare le pubblicazioni ed effettuare l'inventario (S-56) contengono informazioni su come ordinare pubblicazioni in braille. Potrete inviare gli eventuali ordini mediante la funzione dedicata del sito jw.org. Le pubblicazioni in braille non dovrebbero essere conservate nel deposito per le pubblicazioni; è preferibile ordinarle solo in seguito a una specifica richiesta. Se un anziano avesse bisogno della versione in braille del libro “Pascete il gregge di Dio” (<a href="jwpub://b/NWTR/60:5:2-60:5:2" data-bid="1-3" class="b">1 Pietro 5:2</a>), o se un pioniere desiderasse ricevere la versione in braille del libro della Scuola del Servizio di Pioniere, informate il sorvegliante di circoscrizione.</p>
<p id="p8" data-pid="8" class="se" style="text-align: justify;">Riflettendo sulla tenerezza di Geova e di Gesù per i ciechi, saremo spinti a includerli nella nostra opera di evangelizzazione e nell'opera pastorale (<a href="jwpub://b/NWTR/41:12:31-42:12:31" data-bid="1-2" class="b">Mar. 12:31</a>). Il vostro spirito di iniziativa non passerà inosservato agli occhi del nostro amorevole Creatore. Cogliamo l'occasione per salutarvi con affetto fraterno.</p>
<br/>
<p id="p9" data-pid="9" class="se">19/04/21-I It</p>
</body>
</html>