<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>20200525</title>
</head>
<body>
<h1 id="p1" data-pid="1" class="se" style="text-align: center;">Comunicazione</h1>
<p id="p2" data-pid="2" class="se" style="text-align: center;">25 maggio 2020</p>
<br/>
<h4 id="p3" data-pid="3" class="se" style="text-align: justify;">PER TUTTE LE CONGREGAZIONI IN ITALIA</h4>
<p id="p4" data-pid="4" class="se" style="text-align: justify;"><b>1. Aggiornamento sull'emergenza sanitaria COVID-19.</b> In <a href="jwpub://b/NWTR/51:3:14-51:3:14" data-bid="1-1" class="b">Colossesi 3:14</a> è scritto che l'amore è un “legame che unisce perfettamente”. In questi giorni vediamo l'amore e la tenera compassione di molti fratelli espressi mediante atti di generosità verso coloro che hanno perso il lavoro come conseguenza dell'emergenza sanitaria. Questo è indice di una forte spiritualità perché l'amore che agisce da vincolo di unione segue il massimo esempio di Geova stesso. L'apostolo Giovanni scrisse infatti che “amiamo perché lui per primo ci ha amato” (<a href="jwpub://b/NWTR/62:4:19-62:4:19" data-bid="1-2" class="b">1 Giov. 4:19</a>). Desideriamo esprimervi una sentita lode per l'aiuto che state dando ai nostri cari fratelli in difficoltà economiche.</p>
<p id="p5" data-pid="5" class="se" style="text-align: justify;">2. Anche se le misure restrittive adottate per contrastare la diffusione del COVID-19 vengono progressivamente allentate, non significa che possiamo abbassare la guardia. Ora che molti componenti della congregazione non sono più soggetti all'isolamento obbligatorio e avranno contatti sociali all'esterno del loro nucleo familiare è necessario più che mai seguire le indicazioni sulle norme igienico-sanitarie disposte dall'Istituto Superiore di Sanità. Il rispetto che mostriamo per Geova, per il suo nome e per la santità della vita si rifletterà nel modo in cui seguiremo queste indicazioni. Attualmente ci sono ancora 69 fratelli ricoverati in ospedale, e 4 di questi sono in terapia intensiva. Purtroppo il numero dei decessi è salito a 129. Siamo vicini ai familiari di questi cari fratelli.</p>
<p id="p6" data-pid="6" class="se" style="text-align: justify;">3. Mentre attraversiamo questo triste momento, l'ultima cosa che dovremmo fare è abbandonare le nostre sane abitudini per quanto riguarda l'adorazione. Anche se per il momento è prematuro pensare alle adunanze nelle nostre Sale del Regno e al ministero pubblico, impegnarsi in attività che rendono felici è un ottimo antidoto alla tristezza. Avere un atteggiamento positivo ci aiuterà a concentrarci su quegli aspetti della vita che possono darci gioia. Davide disse: “Fare la tua volontà, o mio Dio, è la mia gioia” (<a href="jwpub://b/NWTR/19:40:8-19:40:8" data-bid="1-3" class="b">Sal. 40:8</a>). Geova ci dice che leggere regolarmente la sua Parola ed esaminarla attentamente può darci tale felicità. Sia leggendo le Sacre Scritture che frequentando le adunanze cristiane troviamo “parole gradevoli” che ci sollevano e rallegrano il nostro cuore (<a href="jwpub://b/NWTR/20:12:25-20:12:25" data-bid="1-4" class="b">Prov. 12:25;</a> <a href="jwpub://b/NWTR/20:16:24-20:16:24" data-bid="1-5" class="b">16:24</a>). Dio ci dà molti motivi per essere gioiosi. La promessa della salvezza è certamente una delle ragioni principali per essere felici (<a href="jwpub://b/NWTR/19:13:5-19:13:5" data-bid="1-6" class="b">Sal. 13:5</a>). Sappiamo che, a prescindere da quello che può accaderci ora, alla fine Geova ricompenserà quelli che lo cercano premurosamente. Il profeta Abacuc espresse mirabilmente questa convinzione quando scrisse: “Nonostante il fico stesso non fiorisca e le viti non portino frutto, il raccolto delle olive venga a mancare e i campi non producano cibo, il gregge scompaia dal recinto e non ci siano mandrie nelle stalle, nonostante questo, io avrò in Geova la mia ragione d'esultanza. Gioirò a motivo dell'Iddio della mia salvezza” (<a href="jwpub://b/NWTR/35:3:17-35:3:18" data-bid="1-7" class="b">Abac. 3:17, 18</a>).</p>
<p id="p7" data-pid="7" class="se" style="text-align: justify;">4. Ci conforta sapere che Geova è perfettamente consapevole di tutto ciò che ci affligge e che, spinto dall'amore che nutre per noi, porrà fine alle calamità. Mentre attendiamo l'adempimento delle sue promesse, non permettiamo che i sentimenti negativi ci paralizzino in senso spirituale. Quando sorgeranno ulteriori problemi, facciamoci guidare dalla capacità di pensare e dalla saggezza. Geova ci aiuterà a controllare le nostre emozioni e a fare tutto il possibile per ridurre al minimo le conseguenze negative delle avversità che ci colpiscono. Traiamo gioia dalle buone cose che vengono da lui, sia materiali che spirituali. Solo rimanendo vicini a Dio potremo rallegrarci, perché, come ci ricordano le Scritture, “felice il popolo il cui Dio è Geova!” (<a href="jwpub://b/NWTR/19:144:15-19:144:15" data-bid="1-8" class="b">Sal. 144:15</a>).</p>
<br/>
<p id="p8" data-pid="8" class="se">25/05/20-I It</p>
</body>
</html>