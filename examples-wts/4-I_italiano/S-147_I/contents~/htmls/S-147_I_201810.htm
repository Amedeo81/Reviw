<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>S-147_I_201810</title>
</head>
<body>
<h1 id="p1" data-pid="1" class="se" style="text-align: center;">Comunicazioni e promemoria</h1>
<p id="p2" data-pid="2" class="se" style="text-align: center;">Ottobre 2018</p>
<br/>
<p id="p3" data-pid="3" class="se" style="text-align: justify;"><i>Per il coordinatore del corpo degli anziani</i>. Le comunicazioni e i promemoria <b>per la congregazione </b>dovranno essere letti alla prossima adunanza infrasettimanale. Dopodiché dovranno essere affissi alla tabella delle informazioni per un mese.</p>
<h4 id="p4" data-pid="4" class="se" style="text-align: justify;">RISERVATO AGLI ANZIANI</h4>
<p id="p5" data-pid="5" class="se" style="text-align: justify;"><b>1. Pubblicazioni presentate all'adunanza annuale:</b> Subito dopo l'adunanza infrasettimanale in cui verranno annunciate alla congregazione le pubblicazioni presentate all'adunanza annuale, ogni <i>sorvegliante del gruppo</i> dovrà contattare i proclamatori del suo gruppo che non erano presenti e informarli della possibilità di richiedere una copia cartacea dell'opuscolo <i>Applicati alla lettura e all'insegnamento</i>. All'adunanza infrasettimanale del <b>15 ottobre 2018</b> l'annuncio dovrà essere ripetuto, così da ricordare alla congregazione che chiunque desideri avere una copia cartacea dell'opuscolo <i>Lettura e insegnamento</i> e che non ne abbia ancora fatto richiesta dovrà farlo al termine dell'adunanza. Il <i>servitore della letteratura</i> dovrà fare un elenco di coloro che avranno chiesto di avere una copia cartacea. Subito dopo, il <i>sorvegliante</i> <i>del servizio</i> comunicherà al <i>coordinatore per la lingua</i> il numero di copie richieste dalla congregazione. L'elenco compilato dal servitore della letteratura verrà usato in seguito per la distribuzione delle copie cartacee.</p>
<p id="p6" data-pid="6" class="se" style="text-align: justify;">Vogliate per favore tener presente che l'opuscolo <i>Lettura e insegnamento</i> verrà utilizzato all'adunanza infrasettimanale a partire da gennaio del 2019. È perciò necessario che le congregazioni coordinatrici per la lingua inviino le richieste delle copie cartacee entro <b>domenica 21 ottobre 2018</b>. Se ne possono richiedere altre copie così da averne una scorta. Per richiedere questo articolo, le congregazioni coordinatrici per la lingua dovranno usare la sigla <i>th</i> oppure il numero articolo 6667. Le registrazioni devono essere precise affinché ogni congregazione possa ricevere il numero delle copie che ha richiesto.</p>
<p id="p7" data-pid="7" class="se" style="text-align: justify;">Al momento i nuovi libri <i>La pura adorazione di Geova: finalmente ristabilita!</i> e <i>La pura adorazione di Geova: finalmente ristabilita! — caratteri grandi</i> sono disponibili solo in inglese. Il <i>servitore della letteratura</i> dovrà fare un elenco dei proclamatori che avranno chiesto di averne una copia cartacea in inglese. Il <i>sorvegliante del servizio</i> poi comunicherà al <i>coordinatore per la lingua</i> il numero di copie richieste dalla congregazione. (Se nel gruppo per la letteratura della Sala del Regno non ci sono congregazioni di lingua inglese, il <i>servitore della letteratura</i> invierà la richiesta alla filiale seguendo la normale procedura.) Tenete per favore registrazioni precise affinché tutti i proclamatori che ne hanno fatto richiesta possano effettivamente ricevere una copia del libro. Per richiedere l'edizione normale le congregazioni coordinatrici per la lingua dovranno usare la sigla <i>rr</i> oppure il numero articolo 5435. Per richiedere l'edizione a caratteri grandi si dovrà usare la sigla <i>rrlp</i> oppure il numero articolo 5444.</p>
<p id="p8" data-pid="8" class="se" style="text-align: justify;"><b>2. “Ricerca contatti” e-mail di JW.ORG:</b> Per chi usa la posta elettronica di jw.org è ora possibile inviare messaggi a livello mondiale. La nuova funzione sarà utile quando un proclamatore si trasferisce in un'altra nazione e il segretario deve inviare i dati di cui dispone la congregazione agli anziani della congregazione in cui il proclamatore si sposta. L'indirizzo e-mail di una congregazione si può trovare usando la funzione “Ricerca contatti” di jw.org. (Dopo aver effettuato l'accesso al tuo account di jw.org, vai su INFORMAZIONI &gt; PERSONE DA CONTATTARE.) Dato che questi indirizzi email sono liste di distribuzione, il messaggio verrà inviato a tutti gli anziani della congregazione.</p>
<p id="p9" data-pid="9" class="se" style="text-align: justify;"><b>3. Assistenza tecnica sull'utilizzo della posta elettronica di JW.ORG: </b>Su jw.org si trovano istruzioni da seguire passo dopo passo e video dimostrativi su come accedere alla propria casella di posta, configurare o sincronizzare i dispositivi personali, inviare messaggi dalla funzione “Ricerca contatti” e così via. (Dopo aver effettuato l'accesso al tuo account di jw.org, vai su POSTA.) Se occorre ulteriore assistenza tecnica per accedere alla posta elettronica di jw.org o per utilizzarla, si può chiedere aiuto a qualcuno che già la utilizza e se ne intende. Per essere sicuri di non compromettere il proprio account, non si deve mai dare a nessuno la propria password di accesso. Nel caso ci sia il sospetto che la propria password non sia più sicura, è necessario cambiarla immediatamente. Se non si riesce a risolvere il problema localmente, si può contattare l'Help Desk di jw.org presso la filiale. Le informazioni necessarie per contattare l'Help Desk si possono trovare cliccando il link “Contattaci” dopo aver effettuato l'accesso a jw.org.</p>
<p id="p10" data-pid="10" class="se" style="text-align: justify;"><b>4. Poster per la testimonianza pubblica:</b> Siamo felici di informarvi che in alcune lingue saranno disponibili poster magnetici compatibili da usare nella testimonianza pubblica sia per <i>Svegliatevi!</i> che per l'edizione per il pubblico della <i>Torre di Guardia</i>. Ogni congregazione potrà inviare una richiesta regolare di poster magnetici compatibili per tutti i numeri di <i>Svegliatevi!</i> e un'altra richiesta regolare di poster magnetici compatibili per tutti i numeri dell'edizione per il pubblico della <i>Torre di Guardia</i>. Vi preghiamo di inviare la vostra richiesta regolare entro <b>lunedì 29 ottobre 2018</b>. Non sarà possibile richiedere il poster magnetico compatibile per un solo numero di una rivista per il pubblico. A suo tempo il modulo <i>Attrezzatura per la testimonianza pubblica</i> (S-80) sarà aggiornato e includerà informazioni su questi poster. Vogliate ricordare che i poster adesivi non dovranno essere usati sui pannelli magnetici perché farlo li rovinerebbe. Considerati i costi dei pannelli magnetici, dei poster e di tutta l'attrezzatura per la testimonianza pubblica, è essenziale usare discernimento per garantire che la congregazione possa sostenere tutte le spese.</p>
<p id="p11" data-pid="11" class="se" style="text-align: justify;"><b>5. Verifiche sui moduli A-8 e A-19:</b> Prima di inviare i moduli <i>Domanda di ammissione per diventare membro dell'Ordine mondiale dei servitori speciali a tempo pieno dei Testimoni di Geova</i> (A-8) e <i>Domanda per il programma dei volontari</i> (A-19), vi preghiamo di effettuare le verifiche indicate sotto, in modo tale da evitare errori per i quali sarebbe necessario scrivere alla congregazione dei richiedenti. Vi ricordiamo che potete trovare istruzioni dettagliate in merito ai requisiti del richiedente rispettivamente nella <i>Lettera per chi fa domanda per diventare membro dell'Ordine</i> (A-9) e nella <i>Lettera per chi fa domanda per il programma dei volontari</i> (A-20).</p>
<p id="p12" data-pid="12" class="s5" style="text-align: justify;">• Il modulo è stato scaricato dal sito jw.org e compilato in formato digitale (e quindi non scansionato)?</p>
<p id="p13" data-pid="13" class="s5" style="text-align: justify;">• È provvisto di una fotografia a colori formato tessera?</p>
<p id="p14" data-pid="14" class="s5" style="text-align: justify;">• Il richiedente ha risposto a tutte le domande (mettendo anche tutte le spunte)?</p>
<p id="p15" data-pid="15" class="s5" style="text-align: justify;">• Il richiedente ha compiuto 19 anni di età?</p>
<p id="p16" data-pid="16" class="s5" style="text-align: justify;">• Il richiedente è battezzato da almeno un anno?</p>
<p id="p17" data-pid="17" class="s5" style="text-align: justify;">• Il comitato di servizio ha risposto a tutte le domande (mettendo anche i commenti e le spunte)?</p>
<p id="p18" data-pid="18" class="s5" style="text-align: justify;">• Il segretario (o chi per lui) sta inviando una e-mail per ogni modulo, a meno che i richiedenti non siano una coppia sposata?</p>
<p id="p19" data-pid="19" class="s5" style="text-align: justify;">• Il segretario ha conservato nell'archivio della congregazione l'originale del modulo firmato, tenendo conto che dopo i 3 anni di validità il modulo dovrà essere distrutto?</p>
<p id="p20" data-pid="20" class="se" style="text-align: justify;"><b>6. Programma di assistenza per i sorveglianti di circoscrizione (COAA):</b> Il programma prevede di coprire i costi sostenuti dalla filiale per l'acquisto di automobili, carburante, manutenzione e tutte le altre spese necessarie per l'utilizzo dei mezzi da parte dei sorveglianti di circoscrizione. Non ci sarà bisogno di contribuire separatamente per queste spese e i sorveglianti di circoscrizione non presenteranno richieste di rimborso per il carburante o pedaggi autostradali alle congregazioni o alle circoscrizioni. Proponete alla congregazione una risoluzione che autorizzi l'invio mensile dai fondi della congregazione della seguente somma per un periodo di 12 mesi, da settembre 2018 ad agosto 2019: (importo per proclamatore indicato su jw.org) x (numero dei proclamatori attivi). Se lo preferite, potete inviare l'intera somma in un'unica soluzione. Se il corpo degli anziani ritiene che la somma suggerita possa mettere in difficoltà la congregazione o che la congregazione possa contribuire in misura maggiore, la somma stabilita tramite risoluzione potrà essere modificata di conseguenza.</p>
<p id="p21" data-pid="21" class="s5" style="text-align: justify;">Il testo della risoluzione dovrebbe recitare quanto segue: “Allo scopo di finanziare il Programma di assistenza per i sorveglianti di circoscrizione, che prevede di coprire i costi sostenuti dalla filiale per l'acquisto di automobili, carburante, manutenzione e tutte le altre spese necessarie per l'utilizzo dei mezzi da parte dei sorveglianti di circoscrizione, noi, la congregazione di       , <u>approviamo mediante risoluzione di contribuire durante l'anno di servizio 2019 la somma di       in favore dell'opera mondiale. Queste contribuzioni verranno prelevate dai fondi della congregazione, che vengono versati nelle cassette appositamente contrassegnate per le spese della congregazione. La somma stabilita tramite risoluzione verrà inviata (in un'unica soluzione/distribuita nel corso dell'anno)”</u>.</p>
<p id="p22" data-pid="22" class="s6" style="text-align: justify;"><i>Per il coordinatore del corpo degli anziani:</i> Se prima della prossima adunanza infrasettimanale il corpo degli anziani avrà stabilito l'importo della risoluzione, disponi che la risoluzione venga presentata alla congregazione. Altrimenti la risoluzione sarà presentata la settimana successiva.</p>
<p id="p23" data-pid="23" class="s6" style="text-align: justify;"><i>Per il segretario:</i> Accertati che la risoluzione approvata dalla congregazione insieme alle relative istruzioni sull'invio della somma alla filiale sia consegnata al servitore della contabilità.</p>
<h4 id="p24" data-pid="24" class="se" style="text-align: justify;">PER LA CONGREGAZIONE</h4>
<p id="p25" data-pid="25" class="se" style="text-align: justify;"><b>1. Pubblicazioni presentate all'adunanza annuale:</b> All'adunanza annuale della Watch Tower Bible and Tract Society of Pennsylvania, tenuta sabato 6 ottobre 2018, sono state presentate due nuove pubblicazioni.</p>
<p id="p26" data-pid="26" class="se" style="text-align: justify;">Una è un opuscolo di 24 pagine intitolato <i>Applicati alla lettura e all'insegnamento</i>. Questo nuovo opuscolo contiene 20 lezioni basilari con istruzioni concise su come poter leggere e insegnare in modo efficace. La traduzione dell'opuscolo <i>Lettura e insegnamento</i> è stata approvata in più di 350 lingue, comprese diverse lingue dei segni. Un video accompagnerà ogni singola lezione dell'opuscolo per dimostrare in maniera pratica come applicare le informazioni trattate. A partire da gennaio del 2019, una lezione e il corrispondente video saranno analizzati alla prima adunanza Vita cristiana e ministero di ogni mese, fino a quando l'opuscolo non sarà stato preso in esame per intero.</p>
<p id="p27" data-pid="27" class="se" style="text-align: justify;">Per le parti assegnate agli studenti, al posto del libro <i>Traete beneficio dalla Scuola di Ministero Teocratico</i>, alle adunanze si utilizzerà questo opuscolo. Dal numero di gennaio 2019 della <i>Guida per l'adunanza Vita Cristiana e ministero,</i> per ogni parte assegnata agli studenti verrà indicata una lezione dell'opuscolo <i>Lettura e insegnamento</i>. L'opuscolo <i>Lettura e insegnamento</i> ha una pagina intitolata “Prendi nota dei tuoi progressi”. Questa pagina però non verrà aggiornata dal presidente: è stata concepita per essere usata dallo studente. Il libro <i>Scuola di Ministero</i> continuerà a essere un valido strumento da usare a livello personale.</p>
<p id="p28" data-pid="28" class="se" style="text-align: justify;">L'opuscolo <i>Lettura e insegnamento</i> nelle varie lingue in cui è stato tradotto è disponibile su jw.org, <i>JW Library</i>, <i>JW Library Sign Language</i> e la BIBLIOTECA ONLINE Watchtower. Tutti i proclamatori sono esortati a fare buon uso delle copie elettroniche di questo opuscolo. Chi desidera averne una copia cartacea, deve informare il servitore della letteratura alla fine di questa adunanza.</p>
<p id="p29" data-pid="29" class="se" style="text-align: justify;">L'altra pubblicazione è un nuovo libro di 240 pagine, intitolato <i>La pura adorazione di Geova: finalmente ristabilita!</i> Il libro <i>Pura adorazione</i> prende in esame le profezie del libro di Ezechiele, ed è disponibile in inglese su jw.org, <i>JW Library</i> e la BIBLIOTECA ONLINE Watchtower. Per introdurre ogni capitolo del libro sono stati realizzati anche dei video. Guarderemo ognuno di questi video in futuro, quando le informazioni di cui trattano verranno prese in considerazione allo studio biblico di congregazione. Tutti i proclamatori sono esortati a fare buon uso delle copie elettroniche di questo libro. Chiunque desideri ricevere una copia cartacea in inglese dell'edizione normale o dell'edizione a caratteri grandi può richiederla al servitore della letteratura. Al momento opportuno verranno fornite informazioni sulla disponibilità del libro <i>Pura adorazione</i> anche in altre lingue.</p>
<p id="p30" data-pid="30" class="se" style="text-align: justify;"><b>2. Aggiornamento sui lavori della nuova Betel di Bologna:</b> I lavori per la realizzazione della nuova Betel a Bologna stanno procedendo molto bene. Come annunciato precedentemente, oltre alla struttura già in funzione a Imola, che ospita il Reparto Traduzione, il primo edificio attualmente in ristrutturazione a Bologna provvederà tutti gli uffici e i servizi necessari alla famiglia Betel, ma non tutti gli alloggi che servono. Siamo felici di informarvi che, per poter disporre del numero di alloggi che occorrono, è stato firmato il contratto per la costruzione di un secondo edificio di 7 piani a Bologna, a circa 2 km di distanza dall'edificio principale. Sarà costruito da una ditta locale e completato entro il 31 dicembre 2019. L'edificio, di circa 3.400 m2 e con 41 appartamenti, ospiterà approssimativamente 90 beteliti. Saranno disponibili anche 3 piani interrati, che verranno utilizzati come parcheggi. Per distinguere i vari edifici della Betel, l'edificio di Via Nanni Costa acquistato lo scorso dicembre sarà chiamato “Bologna edificio 1”, mentre il nuovo palazzo in costruzione sarà chiamato “Bologna edificio 2”. Vi farà piacere vedere alcune fotografie e altri dettagli di questo edificio esposti alla tabella delle informazioni. Siamo certi che anche questo progetto avrà la benedizione di Geova e sarà di grande aiuto alla famiglia Betel.</p>
<br/>
<p id="p31" data-pid="31" class="se">S-147_I_201810</p>
</body>
</html>