<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>S-147_I_202012</title>
</head>
<body>
<h1 id="p1" data-pid="1" class="se" style="text-align: center;">Comunicazioni e promemoria</h1>
<p id="p2" data-pid="2" class="se" style="text-align: center;">Dicembre 2020</p>
<br/>
<h4 id="p3" data-pid="3" class="se" style="text-align: justify;">PER GLI ANZIANI</h4>
<p id="p4" data-pid="4" class="se" style="text-align: justify;"><b>1. Assemblee di circoscrizione.</b> Come indicato nell'annuncio per le congregazioni, le assemblee di circoscrizione dal vivo sono state cancellate fino a nuova comunicazione. Vi invitiamo pertanto a organizzarvi per vedere il programma seguendo le istruzioni riportate sotto.</p>
<p id="p5" data-pid="5" class="s5" style="text-align: justify;">(1) Prima di vedere il programma dell'assemblea, si dovrà tenere uno studio <i>Torre di Guardia</i> di 30 minuti, senza la lettura dei paragrafi. Se per le adunanze di congregazione viene usato un sistema di videoconferenza, come <i>Zoom</i>, lo si dovrà utilizzare per tale studio Torre di Guardia in forma abbreviata. Anche se si farà il conteggio dei presenti allo studio <i>Torre di Guardia</i>, non sarà necessario contare il numero di coloro che vedranno l'assemblea.</p>
<p id="p6" data-pid="6" class="s5" style="text-align: justify;">(2) Alla fine dello studio <i>Torre di Guardia</i>, si annuncerà che tutti coloro che possono farlo sono invitati a vedere l'assemblea di circoscrizione subito dopo utilizzando il link a JW Stream fornito dagli anziani. (Vedi <a class="it" href="jwpub://p/I:1201142"><i>Accesso ai programmi di JW Stream per anziani e servitori di ministero</i> [S-142]</a>.) Gli anziani dovranno usare buon senso nel decidere se permettere a un disassociato o a un dissociato di avere accesso a tali registrazioni. Annunciate che può essere pronunciata una preghiera di ringraziamento in casa alla fine dell'assemblea.</p>
<p id="p7" data-pid="7" class="s5" style="text-align: justify;">(3) Dopo l'annuncio, cantate il secondo cantico indicato nello studio<i> Torre di Guardia</i> e concludete con una preghiera, menzionando l'assemblea di circoscrizione che seguirà. I proclamatori possono essere invitati a parlare insieme, nel corso della settimana successiva, di alcuni aspetti del programma che li hanno colpiti in modo particolare. Il corpo degli anziani può stabilire un incontro per permettere a chi lo desidera di parlare insieme, in piccoli gruppi, di come il programma è stato utile. Lo si potrà fare per mezzo di una videoconferenza, ad esempio con le “Sale gruppi” di <i>Zoom</i>.</p>
<p id="p8" data-pid="8" class="s5" style="text-align: justify;">Riportiamo di seguito altri aspetti da considerare.</p>
<p id="p9" data-pid="9" class="s5" style="text-align: justify;">(1) Se alcuni proclamatori non riescono ad accedere a JW Stream, gli anziani possono trasmettere per loro il programma dell'assemblea registrato utilizzando un sistema di videoconferenza, come <i>Zoom</i>. Dopo lo studio <i>Torre di Guardia,</i> questi proclamatori rimarranno collegati per vedere l'assemblea. Il programma dovrà essere scaricato in anticipo sul computer dell'“ospite”.</p>
<p id="p10" data-pid="10" class="s5" style="text-align: justify;">(2) Siate ragionevoli e flessibili. A motivo di circostanze familiari o di altre ragioni, alcuni proclamatori o alcune famiglie potrebbero decidere di vedere il programma in altri momenti.</p>
<p id="p11" data-pid="11" class="s5" style="text-align: justify;">(3) Se nella vostra congregazione ci sono uno o più candidati al battesimo che sono stati approvati per battezzarsi, vi invitiamo a organizzare le cose in modo che possano essere battezzati localmente. (Vedi <i>Comunicazioni e promemoria</i> [S-147] di settembre 2020.)</p>
<p id="p12" data-pid="12" class="se" style="text-align: justify;"><b>2. <i>La pura adorazione di Geova: finalmente ristabilita!</i></b> A partire dalla settimana del 16 novembre 2020, allo studio biblico di congregazione si considererà il libro <i>Pura adorazione</i>. I fratelli incaricati di condurre lo studio dovranno seguire il programma settimanale riportato nella <i>Guida alle attività per l'adunanza Vita cristiana e ministero.</i> Quando si inizierà un nuovo capitolo, il conduttore dovrà far vedere il video introduttivo. Quando si esamineranno i riquadri, il conduttore dovrà far esprimere i presenti rivolgendo loro domande supplementari. Potrà decidere se far leggere o meno il testo del riquadro. Dovrà fare buon uso delle immagini e, in base al tempo disponibile, richiamare l'attenzione sui versetti indicati (<i>sfl</i> cap. 6 parr. 3-7).</p>
<p id="p13" data-pid="13" class="se" style="text-align: justify;"><b>3. Servire in una congregazione lontana.</b> Dato che le congregazioni stanno usando dei sistemi di videoconferenza per le adunanze e per il servizio di campo, alcuni proclamatori chiedono se sia possibile sostenere una congregazione lontana, a volte perfino in un altro paese o nel territorio di un'altra filiale, senza trasferirsi fisicamente nel territorio di quella congregazione. Anche se ci fa molto piacere che alcuni stiano considerando questo periodo come un'opportunità per servire dove il bisogno è maggiore, non è previsto che i proclamatori prestino servizio virtualmente in questo modo. Quindi, a meno che un proclamatore non stia pianificando di trasferirsi fisicamente in una congregazione lontana nel prossimo futuro, la <i>Registrazione del proclamatore di congregazione</i> (S-21) non verrà trasferita (<a class="it" href="jwpub://p/I:1102014938/49-49"><i>od</i> cap. 8 par. 30;</a> <i>sfl</i> cap. 22 par. 5). Se pensate che sia il caso di fare un'eccezione, vi invitiamo a contattare il Reparto Servizio per richiedere assistenza.</p>
<p id="p14" data-pid="14" class="se" style="text-align: justify;"><b>4. Mantenimento delle misure preventive durante la pandemia.</b> La comunicazione per le congregazioni non modifica le precedenti istruzioni sull'uso della Sala del Regno, sulle adunanze e sull'opera di predicazione. Confidiamo che voi nominati, prima di prendere decisioni personali sulle vostre attività quotidiane durante la pandemia, vi prendiate il tempo per pregare al riguardo così da dare un buon esempio alla congregazione. Se le vostre scelte sono ragionevoli e rispecchiano un grande rispetto per la santità della vita, i proclamatori saranno più propensi a imitare il vostro esempio e la vostra fedeltà (<a href="jwpub://b/NWTR/58:13:7-58:13:7" data-bid="1-1" class="b">Ebr. 13:7</a>). È necessario essere modesti e mostrare equilibrio quando sorgono domande su decisioni di carattere personale prese da un capofamiglia o da un proclamatore (<a href="jwpub://b/NWTR/60:5:2-60:5:3" data-bid="1-2" class="b">1 Piet. 5:2, 3</a>).</p>
<p id="p15" data-pid="15" class="se" style="text-align: justify;"><b>5. Sicurezza informatica.</b> Vi invitiamo a stare attenti a qualsiasi tentativo di manomettere i vostri nome utente e password su jw.org. Persone malintenzionate potrebbero utilizzare un account jwpub per inviare dei link nocivi. Tali collegamenti vengono creati apposta per indurre a visitare siti dannosi. Non inserite dati personali, tra cui nome utente e password, su siti che non visitate intenzionalmente o che riportano un indirizzo sconosciuto.</p>
<p id="p16" data-pid="16" class="se" style="text-align: justify;">6. Dal momento che problemi legati alla sicurezza informatica sono sempre più frequenti, è particolarmente importante che tutti gli utenti jwpub facciano molta attenzione alle indicazioni riportate sotto per proteggere i propri account. Se avete bisogno di assistenza per capire queste indicazioni, chiedete subito aiuto ad altri fratelli che conoscono bene l'argomento.</p>
<p id="p17" data-pid="17" class="s5" style="text-align: justify;">(1) <b>Proteggete il vostro nome utente e la vostra password.</b></p>
<p id="p18" data-pid="18" class="s6" style="text-align: justify;">• Non date la vostra password di jw.org ad altri. La filiale o eventuali altri utenti jwpub non dovranno <b>mai</b> contattarvi per richiedere i dettagli dei vostri account privati, ad esempio il nome utente e la password. Se ricevete richieste simili, non fornite una risposta.</p>
<p id="p19" data-pid="19" class="s6" style="text-align: justify;">• Assicuratevi che la vostra password jwpub sia univoca e che non la stiate utilizzando con qualche altro account.</p>
<p id="p20" data-pid="20" class="s6" style="text-align: justify;">• Alcuni browser propongono la possibilità di ricordare la password o di mantenere l'accesso. Non utilizzate queste funzioni su nessuno dei computer, telefoni o tablet a cui hanno accesso anche altre persone.</p>
<p id="p21" data-pid="21" class="s6" style="text-align: justify;">• Fate sempre il logout quando finite di usare computer, telefoni o tablet a cui hanno accesso anche altre persone.</p>
<p id="p22" data-pid="22" class="s5" style="text-align: justify;">(2)<b> Fate il login solo sui siti ufficiali dell'organizzazione.</b></p>
<p id="p23" data-pid="23" class="s6" style="text-align: justify;">• Dei malintenzionati potrebbero usare siti che sembrano essere quelli ufficiali dell'organizzazione.</p>
<p id="p24" data-pid="24" class="s6" style="text-align: justify;">• Non utilizzate motori di ricerca Internet per cercare i siti dell'organizzazione o navigare in essi. È meglio digitare manualmente l'indirizzo del sito.</p>
<p id="p25" data-pid="25" class="s6" style="text-align: justify;">• <b>Controllate sempre con attenzione l'indirizzo del sito sulla barra degli indirizzi.</b> Se non siete sicuri che si tratti di un sito ufficiale, non inserite il vostro nome utente e la vostra password.</p>
<p id="p26" data-pid="26" class="s5" style="text-align: justify;">(3)<b> Non cliccate subito.</b> Se ricevete una e-mail jwpub con un link, non cliccateci subito sopra. Se si clicca su di essi o li si apre, i link nocivi possono infettare i vostri computer, telefoni o tablet.</p>
<p id="p27" data-pid="27" class="s5" style="text-align: justify;">(4) <b>Cosa dovreste fare se ricevete una e-mail jwpub con un link?</b></p>
<p id="p28" data-pid="28" class="s6" style="text-align: justify;">• Se non dovevate ricevere una e-mail con un link da parte di qualcuno, non cliccate sul link.</p>
<p id="p29" data-pid="29" class="s6" style="text-align: justify;">• Se possibile, contattate il mittente attraverso un mezzo diverso dall'<i>e-mail jwpub</i>, ad esempio una videochiamata, una telefonata o un messaggio di testo, per confermare che sia stato lui a inviare l'e-mail con il link.</p>
<p id="p30" data-pid="30" class="s7" style="text-align: justify;">° Se non è stato lui a inviare l'e-mail con il link, o se non ne avete avuto la conferma, segnalate l'accaduto chiamando l'Help Desk del Reparto Computer della filiale e poi attendete di ricevere ulteriori istruzioni. (Selezionate il collegamento “Contatti”, che si trova in fondo alla pagina di jw.org una volta effettuato l'accesso.)</p>
<p id="p31" data-pid="31" class="s5" style="text-align: justify;">(5) <b>Come fate a stabilire se un link è sicuro?</b></p>
<p id="p32" data-pid="32" class="s6" style="text-align: justify;">• <b>Computer</b>. Passate il cursore del mouse sopra il link, senza cliccarci su. Apparirà l'indirizzo reale del link. (Vedi l'esempio riportato sotto.) Se non conoscete l'indirizzo reale, non cliccate sul link.</p>
<p id="p33" data-pid="33" class="s6" style="text-align: justify;">• <b>Telefoni e tablet.</b> Tenete premuto il link. Apparirà l'indirizzo reale del link. (Vedi l'esempio riportato sotto.) Se non conoscete l'indirizzo reale, non toccate il link.</p>
<p id="p34" data-pid="34" class="s5" style="text-align: justify;">(6) <b>Controllate la vostra cronologia degli accessi.</b> Se avete motivo di pensare che qualcun altro stia usando il vostro account jwpub, cambiate immediatamente la password.</p>
<p id="p35" data-pid="35" class="s5" style="text-align: justify;">(7) <b>Aggiornamenti di sicurezza.</b> Applicate regolarmente gli aggiornamenti di sicurezza più recenti ai vostri computer, telefoni e tablet.</p>
<p id="p36" data-pid="36" class="se" style="text-align: justify;"><b>7. Collaborazione con i Comitati di assistenza sanitaria.</b> A causa delle restrizioni imposte per il contenimento della pandemia le attività dei comitati sanitari sono limitate da diversi fattori, come ad esempio le restrizioni per accedere negli ospedali, le difficoltà a contattare i medici con metodi alternativi (telefonate, videochiamate, ecc.) e la necessità di non esporsi al contagio negli ambienti ospedalieri. Allo stesso tempo abbiamo riscontrato che sono in costante aumento le richieste di assistenza sanitaria per interventi chirurgici e/o emergenze e urgenze, che pervengono ai comitati sanitari dai proclamatori tramite gli anziani.</p>
<p id="p37" data-pid="37" class="se" style="text-align: justify;">8. Per le ragioni indicate sopra, in questo periodo vi chiediamo di applicare con particolare attenzione le istruzioni fornite dall'organizzazione nel richiedere l'intervento dei comitati sanitari. (Vedi <i>Pascete</i> [<i>sfl</i>] 11:5, 8; <i>Pascete</i>: informazioni aggiuntive par. 3.) Tenendo conto delle difficili circostanze in cui i comitati sanitari si trovano a operare, bisognerebbe fare ogni sforzo per contattarli con largo anticipo, fornendo informazioni complete e concedendo il tempo necessario per organizzare l'assistenza.</p>
<p id="p38" data-pid="38" class="se" style="text-align: justify;">9. I comitati sanitari segnalano che a volte vengono contattati dagli anziani per conto di fratelli e sorelle che hanno già scelto dove farsi ricoverare, o che già sono ricoverati, senza che prima si siano accertati che si tratti di ospedali o di medici che collaborano. Anche se decidere a quale medico o struttura rivolgersi è una responsabilità personale, chi richiede l'assistenza del comitato dovrà essere consapevole che in tali situazioni l'aiuto che i fratelli forniranno potrebbe essere molto limitato, specialmente in questo periodo (<i>sfl</i> 11:9).</p>
<p id="p39" data-pid="39" class="se" style="text-align: justify;">10. L'assistenza spirituale che i Gruppi di visita ai pazienti sono in grado di fornire ai fratelli ricoverati in un ospedale lontano da casa risente delle stesse difficoltà indicate sopra. Pertanto in questo periodo è ancora più importante fare del proprio meglio, in qualità di anziani e pastori, per dare sostegno ai proclamatori della propria congregazione che sono ricoverati in ospedale mediante videochiamate, telefonate e messaggi (<i>sfl</i> 11:6).</p>
<p id="p40" data-pid="40" class="se" style="text-align: justify;"><b>11. Modifica delle aree di competenza dei rappresentanti sul campo del Reparto della Filiale Progetti e Costruzioni (LDC).</b> Dal mese di dicembre 2020 entrerà in vigore una sostanziale modifica a livello nazionale dei confini delle aree di competenza dei rappresentanti sul campo del Reparto LDC. Troverete i fratelli da contattare su jw.org seguendo il percorso INFORMAZIONI &gt; PERSONE DA CONTATTARE &gt; Categoria PROGETTI E COSTRUZIONI. Vi invitiamo a verificare eventuali cambiamenti adottati per la vostra provincia e a non inviare la corrispondenza ai precedenti rappresentanti sul campo del Reparto LDC.</p>
<p id="p41" data-pid="41" class="se" style="text-align: justify;"><b>12. Resoconto delle donazioni online.</b> A partire da questo mese il resoconto delle donazioni online riporterà solo il totale delle donazioni che la congregazione ha ricevuto attraverso jw.org. Le singole transazioni di donazione non saranno più presenti. Una volta ricevuto il resoconto, il segretario dovrà accertarsi che l'importo erogato dalla filiale sia stato accreditato sul conto principale e che venga registrato sul corrispondente <i>Foglio dei conti</i> (S-26) con la stessa data riportata nell'estratto conto della banca. Questo cambiamento dovrà essere comunicato anche al servitore della contabilità.</p>
<p id="p42" data-pid="42" class="se" style="text-align: justify;"><b>13. Riduzione degli ordini degli inviti per la Commemorazione.</b> A motivo della pandemia, la nostra attività di predicazione potrebbe ancora essere limitata durante la campagna di inviti per la Commemorazione del 2021. Per questa ragione le quote di inviti per la Commemorazione sono state diminuite del 50%. Vi preghiamo di non effettuare ulteriori ordini. In futuro riceverete istruzioni più dettagliate su come gestire la campagna stessa. A motivo della pandemia, la nostra attività di predicazione potrebbe ancora essere limitata durante la campagna di inviti per la Commemorazione del 2021. Per questa ragione le quote di inviti per la Commemorazione sono state diminuite del 50%. Vi preghiamo di non effettuare ulteriori ordini. In futuro riceverete istruzioni più dettagliate su come gestire la campagna stessa.</p>
<p id="p43" data-pid="43" class="se" style="text-align: justify;"><b>14. Spese per la campagna mondiale del mese di novembre 2020.</b> Desideriamo lodarvi per lo zelo e l'entusiasmo che state mostrando nel pianificare le attività legate alla campagna mondiale in cui verrà distribuita La Torre di Guardia n. 2 del 2020 dal tema “Cos'è il Regno di Dio?” Vi ricordiamo che le campagne di predicazione, anche se organizzate dalla congregazione locale, si avvalgono del sostegno volontario dei singoli proclamatori che vi partecipano come espressione della propria fede e devozione a Geova. Questo include anche il sostenere eventuali spese per partecipare alla campagna in corso, comprese le spese postali per spedire corrispondenza o spese di cancelleria. I proclamatori vorranno tenere conto delle proprie circostanze nel valutare la misura delle spese che possono sostenere, certi che Geova benedirà il loro spirito generoso ma ricordando anche che il nostro Padre celeste non si aspetta da noi più di quello che possiamo ragionevolmente fare in base alle circostanze (<a href="jwpub://b/NWTR/47:8:12-47:8:12" data-bid="1-3" class="b">2 Cor. 8:12;</a> <a href="jwpub://b/NWTR/47:9:7-47:9:7" data-bid="1-4" class="b">9:7</a>). Siamo certi che Geova benedirà questa campagna mondiale anche se svolta in circostanze eccezionali e vi siamo grati per la guida che state dando ai proclamatori della vostra congregazione.</p>
<p id="p44" data-pid="44" class="se" style="text-align: justify;"><b>15. Pubblicazioni disponibili.</b> Valutate il modo in cui trasmettere queste informazioni alla congregazione in base alla lingua.</p>
<h4 id="p45" data-pid="45" class="se" style="text-align: justify;">PER I COORDINATORI DEI CORPI DEGLI ANZIANI</h4>
<p id="p46" data-pid="46" class="se" style="text-align: justify;"><b>16. Comunicazioni per le congregazioni.</b> Assicuratevi che le comunicazioni per le congregazioni siano lette alla prossima adunanza infrasettimanale. Inoltre disponete che la comunicazione riguardante il mantenimento delle misure preventive durante la pandemia venga letta alla congregazione anche dopo il prossimo studio Torre di Guardia.</p>
<h4 id="p47" data-pid="47" class="se" style="text-align: justify;">PER LE CONGREGAZIONI</h4>
<p id="p48" data-pid="48" class="se" style="text-align: justify;"><b>1. Assemblee di circoscrizione.</b> Tutte le assemblee di circoscrizione dal vivo sono state cancellate fino a nuova comunicazione. Pertanto la congregazione vedrà il programma registrato su JW Stream nello stesso fine settimana in cui era in programma l'assemblea dal vivo. Gli anziani forniranno ai proclamatori e alle persone interessate il link al video e altre informazioni necessarie. Come nel caso delle assemblee di circoscrizione tenute dal vivo, in quella settimana non si terrà l'adunanza infrasettimanale e non verrà pronunciato un discorso pubblico a livello locale. Nel fine settimana, però, la congregazione terrà uno studio Torre di Guardia in forma abbreviata. Nel corso dell'anno di servizio riceverete ulteriori istruzioni in merito all'adunanza speciale con i pionieri regolari, i pionieri speciali e i missionari sul campo che in genere viene tenuta in occasione di un'assemblea di circoscrizione.</p>
<p id="p49" data-pid="49" class="se" style="text-align: justify;"><b>2. <i>La pura adorazione di Geova: finalmente ristabilita!</i></b> A partire dalla settimana del 16 novembre 2020, allo studio biblico di congregazione si considererà il libro <i>Pura adorazione.</i> Questo libro fornisce una spiegazione aggiornata delle profezie contenute nel libro di Ezechiele: si tratta di emozionanti visioni ispirate che influiranno in modo permanente sul nostro futuro! Il libro Pura adorazione rafforzerà la nostra fede in quelle profezie e la nostra determinazione a dare a Geova la pura adorazione che merita. Ci incoraggerà anche a rimanere in attesa del momento ormai prossimo in cui le nazioni dovranno conoscere il grande nome di Geova. <b>(Leggi <a href="jwpub://b/NWTR/26:38:23-26:38:23" data-bid="1-5" class="b">Ezechiele 38:23</a>.)</b> Preparatevi bene ogni settimana. Quando si inizierà un nuovo capitolo, cercate di scorrerlo per avere una panoramica del suo contenuto. Poi studiate la parte in programma per quella settimana. Consultate i versetti, specialmente quelli preceduti da “Leggi”, e studiate i riquadri che sono inclusi nella lezione. Esaminate le tante immagini accattivanti, che dopo attente ricerche sono state realizzate con l'obiettivo di insegnarci qualcosa. Se possibile, partecipate allo studio ogni settimana.</p>
<p id="p50" data-pid="50" class="se" style="text-align: justify;"><b>3. <i>La Torre di Guardia</i> (edizione per il pubblico) e <i>Svegliatevi!</i> del 2021.</b> I numeri 2 e 3 della <i>Torre di Guardia</i> (edizione per il pubblico) e i numeri 1, 2 e 3 di <i>Svegliatevi!</i> del 2021 verranno pubblicati con un ritardo di circa tre mesi. Nel ministero i proclamatori potranno offrire altri articoli del Kit dell'insegnante.</p>
<p id="p51" data-pid="51" class="se" style="text-align: justify;"><b>4. Scuola del Servizio di Pioniere del 2020.</b> Da aprile di quest'anno, tutte le scuole teocratiche, inclusa la Scuola del Servizio di Pioniere del 2020, sono state sospese. Siamo felici di informarvi che, in via del tutto eccezionale, è stata approvata la possibilità di frequentare la Scuola del Servizio di Pioniere del 2020 in videoconferenza. I pionieri che sono idonei per frequentare la scuola saranno informati a tempo debito.</p>
<p id="p52" data-pid="52" class="se" style="text-align: justify;"><b>5. Mantenimento delle misure preventive durante la pandemia.</b> Vi lodiamo perché vi state attenendo fedelmente alle disposizioni teocratiche prese per questo periodo di pandemia. Anche se ci manca molto frequentare le adunanze di persona con la nostra congregazione e partecipare al ministero come vorremmo, ci rendiamo conto che le disposizioni che sono state prese permettono di mantenere libero da biasimo il nome di Geova e di proteggere non solo la nostra salute ma anche quella dei nostri fratelli.</p>
<p id="p53" data-pid="53" class="se" style="text-align: justify;">6. Ciò nonostante, la pandemia ha influito notevolmente sulla nostra famiglia internazionale. Finora, oltre 130.000 fratelli e sorelle sono stati contagiati. Anche se diversi fratelli e sorelle sono guariti, ci rattrista molto dovervi informare che in più di 5.000 sono morti a causa del virus. È per questa ragione che il Corpo Direttivo ha disposto che tutte le filiali e tutti i servitori speciali a tempo pieno continuino ad applicare diverse misure preventive. Nella maggioranza dei casi, questo significa che nelle sedi della Betel continuerà il lockdown e che i servitori speciali a tempo pieno rimarranno al sicuro nei loro alloggi almeno fino al 1° febbraio 2021. Tali misure sono essenziali per garantire le attività legate al Regno. Siamo grati del supporto e dell'incoraggiamento che date a questi fratelli e sorelle. Facendo questo, li aiutate a seguire lealmente le istruzioni che ricevono. Continuate a pregare per le famiglie Betel di tutto il mondo e per i servitori speciali a tempo pieno sul campo. Siamo certi che Geova dà grande valore alla loro ubbidienza.</p>
<p id="p54" data-pid="54" class="se" style="text-align: justify;">7. In alcuni parti del mondo si sta assistendo a un aumento di casi di COVID-19. Inoltre, più la pandemia durerà a lungo, maggiori saranno i suoi effetti a livello emotivo, mentale e fisico. Tuttavia questo non è il momento per abbassare la guardia. A tal proposito, potrebbe esservi utile riesaminare durante l'adorazione in famiglia i tre princìpi chiave che sono stati messi in evidenza nell'<i>Aggiornamento dal Corpo Direttivo n. 4</i> (2020).</p>
<p id="p55" data-pid="55" class="se" style="text-align: justify;">8. Dopo aver pregato al riguardo, ciascun capofamiglia deve decidere cosa è più saggio e sicuro per la propria famiglia durante questo periodo di pandemia. Quando valuta le necessità della propria famiglia dal punto di vista fisico ed emotivo, dovrà tener conto del rischio di possibile esposizione al virus. Questo comprende fattori come:</p>
<p id="p56" data-pid="56" class="s5" style="text-align: justify;">(1) Il tipo di lavoro secolare svolto da qualcuno in famiglia aumenta il rischio di esposizione al virus?</p>
<p id="p57" data-pid="57" class="s5" style="text-align: justify;">(2) In famiglia c'è qualcuno che è avanti con gli anni o che ha già altri problemi di salute?</p>
<p id="p58" data-pid="58" class="s5" style="text-align: justify;">(3) Con che rapidità si sta diffondendo il virus all'interno della comunità?</p>
<p id="p59" data-pid="59" class="s5" style="text-align: justify;">(4) Quali sono le disposizioni governative prese nella zona?</p>
<p id="p60" data-pid="60" class="se" style="text-align: justify;">9. Sia che vi troviate al lavoro, a scuola, dal medico, a fare la spesa o che stiate sbrigando faccende personali importanti che vi portano a stare in contatto con altri, vi esortiamo a stare sempre attenti e a prendere le misure preventive di sicurezza. Questo comprende indossare la mascherina, mantenere il distanziamento fisico e lavare regolarmente le mani. Se avete il raffreddore o i sintomi dell'influenza, sarebbe meglio che restiate a casa e che informiate il vostro medico curante.</p>
<p id="p61" data-pid="61" class="se" style="text-align: justify;">10. Dal momento che le esigenze di ciascuna famiglia possono variare, le decisioni prese da un capofamiglia possono essere diverse da quelle prese da un altro capofamiglia. Dovremmo rispettare le decisioni personali che altri prendono su argomenti come questi. <a href="jwpub://b/NWTR/48:6:5-48:6:5" data-bid="1-6" class="b">Galati 6:5</a> ci ricorda: “Ciascuno infatti porterà il proprio carico”. Confidiamo che, dopo aver pregato al riguardo, ogni capofamiglia decida cosa è meglio per la propria famiglia, facendosi guidare dai princìpi biblici e ubbidendo alle disposizioni prese dalle “autorità superiori” (<a href="jwpub://b/NWTR/45:13:1-45:13:1" data-bid="1-7" class="b">Rom. 13:1</a>). Non dimenticate che vi vogliamo tanto bene e che vi stimiamo molto.</p>
<p id="p62" data-pid="62" class="se" style="text-align: justify;"><b>11. Pubblicazioni disponibili.</b> Siamo lieti di comunicarvi alcune informazioni in merito alle pubblicazioni ora disponibili.</p>
<br/>
<p id="p63" data-pid="63" class="se">S-147_I_202012</p>
</body>
</html>