<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>S-147_I_201808</title>
</head>
<body>
<h1 id="p1" data-pid="1" class="se" style="text-align: center;">Comunicazioni e promemoria</h1>
<p id="p2" data-pid="2" class="se" style="text-align: center;">Agosto 2018</p>
<br/>
<p id="p3" data-pid="3" class="se" style="text-align: justify;"><i>Per il coordinatore del corpo degli anziani</i>. Le comunicazioni e i promemoria <b>per la congregazione </b>dovranno essere letti alla prossima adunanza infrasettimanale. Dopodiché dovranno essere affissi alla tabella delle informazioni per un mese.</p>
<h4 id="p4" data-pid="4" class="se" style="text-align: justify;">RISERVATO AGLI ANZIANI</h4>
<p id="p5" data-pid="5" class="se" style="text-align: justify;"><b>1. Commemorazione:</b> In vista della Commemorazione del 2019 vi invitiamo a ripassare le istruzioni contenute nella lettera del 13 febbraio 2017, indirizzata a tutti i corpi degli anziani, sulla scelta sia dell'oratore sia degli orari della Commemorazione.</p>
<p id="p6" data-pid="6" class="se" style="text-align: justify;">Come negli anni precedenti, a livello mondiale si cercherà di invitare il maggior numero possibile di persone. Questa campagna speciale inizierà sabato 23 marzo 2019 e proseguirà fino a venerdì 19 aprile 2019. Ogni congregazione dovrà inviare la richiesta di inviti entro lunedì 10 settembre 2018, usando il numero articolo 7959. Qualora la vostra congregazione non dovesse inviare la richiesta entro la data prevista, riceverete un quantitativo pari a 40 inviti per proclamatore e 120 per pioniere. L'invito del 2019 avrà la stessa veste grafica dell'invito del 2018. Quindi, per non fare confusione, assicuratevi che tutti gli inviti del 2018 siano stati eliminati. Ai proclamatori che ricevono regolarmente dalla filiale articoli in braille verrà inviato automaticamente un invito alla Commemorazione in braille. Si potranno richiedere altri inviti in braille a partire dal 1° gennaio 2019. Se gli anziani lo riterranno pratico, i proclamatori potranno lasciare agli assenti gli inviti alla Commemorazione.</p>
<p id="p7" data-pid="7" class="se" style="text-align: justify;"><b>2. Discorso pubblico speciale:</b> La registrazione del discorso speciale menzionata nella comunicazione per la congregazione sarà disponibile su JW Stream circa un mese prima della settimana in cui sarà presentato. Vi preghiamo di incaricare un anziano o un servitore di ministero di scaricare la registrazione del discorso da JW Stream (usando le proprie credenziali di jw.org) con diverse settimane di anticipo rispetto alla data in cui la congregazione la vedrà. Dal momento che potrebbero esserci più registrazioni nella stessa lingua, all'inizio del 2019 la filiale comunicherà ai gruppi e alle congregazioni quale registrazione usare. Se possibile, si dovrà incaricare un oratore che subentri nel caso in cui ci siano problemi tecnici con la registrazione. Se una congregazione o un gruppo non dispone delle attrezzature necessarie per vedere la registrazione, o la registrazione non è disponibile nella lingua della congregazione o del gruppo, il corpo degli anziani dovrà scegliere un oratore qualificato per pronunciare il discorso nella maniera consueta. Dato che il discorso speciale sarà una versione aggiornata del discorso n. 90, “Sforzatevi di afferrare la vera vita”, dopo il 1° settembre 2018 l'attuale versione disponibile non dovrà essere pronunciata.</p>
<p id="p8" data-pid="8" class="se" style="text-align: justify;"><b>3. Programma di assistenza globale:</b> In armonia con la per la congregazione, proponete alla congregazione una risoluzione che autorizzi l'invio mensile dai fondi della congregazione della seguente somma per un periodo di 12 mesi, da settembre 2018 ad agosto 2019: (importo per proclamatore indicato su jw.org) x (numero dei proclamatori attivi). Se lo preferite, potete inviare l'intera somma in un'unica soluzione. Se il corpo degli anziani ritiene che la somma suggerita possa mettere in difficoltà la congregazione o che la congregazione possa contribuire in misura maggiore, la somma stabilita tramite risoluzione potrà essere modificata di conseguenza.</p>
<p id="p9" data-pid="9" class="s5" style="text-align: justify;">Il testo della risoluzione dovrebbe recitare quanto segue: “Allo scopo di finanziare il Programma di assistenza globale, noi, la congregazione di          , approviamo mediante risoluzione di contribuire durante l'anno di servizio 2019 la somma di        in favore dell'opera mondiale. Queste contribuzioni verranno prelevate dai fondi della congregazione, che vengono versati nelle cassette appositamente contrassegnate per le spese della congregazione. La somma stabilita tramite risoluzione verrà inviata (in un'unica soluzione/distribuita nel corso dell'anno)”.</p>
<p id="p10" data-pid="10" class="s6" style="text-align: justify;">• Per il <i>coordinatore del corpo degli anziani</i>: Se prima della prossima adunanza infrasettimanale il corpo degli anziani avrà stabilito l'importo della risoluzione, disponi che la risoluzione venga presentata dopo che sarà stata letta la comunicazione allegata. Altrimenti informate la congregazione che la risoluzione a cui si fa riferimento nella comunicazione sarà presentata la settimana successiva. Prima che la comunicazione sia letta e affissa alla tabella delle informazioni, inserisci l'importo per proclamatore indicato su jw.org.</p>
<p id="p11" data-pid="11" class="s6" style="text-align: justify;">• Per il <i>segretario</i>: Accertati che la risoluzione approvata dalla congregazione insieme alle relative istruzioni sull'invio della somma alla filiale sia consegnata al servitore della contabilità.</p>
<p id="p12" data-pid="12" class="se" style="text-align: justify;"><b>4. Nuovo biglietto da visita</b>: Le congregazioni coordinatrici per la lingua potranno usare il codice <i>jwcd4</i> o il numero articolo 8524 per richiedere il nuovo biglietto da visita menzionato nella comunicazione per la congregazione.</p>
<p id="p13" data-pid="13" class="se" style="text-align: justify;"><b>5. Etichette per le cassette delle contribuzioni:</b> Verranno fornite nuove etichette per le cassette delle contribuzioni da utilizzare in tutte le Sale del Regno. Su ciascuna etichetta si trova un'icona che indica lo scopo specifico della cassetta delle contribuzioni. Nel caso dell'opera mondiale, l'etichetta riporta l'immagine di un globo. Nel caso delle spese della congregazione locale, invece, l'etichetta riporta un'immagine che rappresenta una Sala del Regno. Se nel vostro paese è possibile effettuare donazioni online tramite jw.org in favore della corrispondente causale, sull'etichetta comparirà anche l'URL “donate.jw.org”. Pertanto non ci saranno etichette diverse per ciascuna lingua. A partire da questo mese verranno spediti due set di etichette per auditorium insieme alle spedizioni di letteratura della congregazione. Il corpo degli anziani, o il comitato di gestione della Sala del Regno se la Sala del Regno viene utilizzata da più congregazioni, dovrà assicurarsi che le etichette siano attaccate alle cassette delle contribuzioni non appena saranno consegnate. Se occorreranno altre etichette, potranno essere richieste alla filiale nelle stesse modalità in cui vengono richieste le pubblicazioni. Utilizzate il numero articolo o il codice indicato su jw.org per richiedere altre etichette. Se i corpi degli anziani delle congregazioni che utilizzano la Sala del Regno decidono che le etichette esistenti con le diciture “Opera mondiale” o “Spese della congregazione locale” sono ancora necessarie, si potrà continuare a utilizzarle insieme alle nuove etichette</p>
<p id="p14" data-pid="14" class="se" style="text-align: justify;"><b>6. Riunioni per stare in compagnia:</b> La congregazione non organizza riunioni per stare in compagnia e non ne copre le spese. Quelli che organizzano riunioni di questo tipo in casa loro sono responsabili di ciò che avviene. Non dovrebbero dire o lasciar intendere di organizzarle per conto della congregazione. Non dovrebbero usare espressioni come “picnic di congregazione” o “festa di congregazione” (od p. 127 par. 19). Pertanto non si dovranno affiggere inviti alla tabella delle informazioni né si dovranno fare dal podio annunci riguardanti riunioni per stare in compagnia.</p>
<h4 id="p15" data-pid="15" class="se" style="text-align: justify;">PER LA CONGREGAZIONE</h4>
<p id="p16" data-pid="16" class="se" style="text-align: justify;"><b>1. Commemorazione:</b> La sera di venerdì 19 aprile 2019 ci riuniremo per celebrare la Cena del Signore (<a href="jwpub://b/NWTR/42:22:19-42:22:19" data-bid="1-1" class="b">Luca 22:19</a>). A partire dal 2019 durante la settimana della Commemorazione la programmazione delle adunanze sarà modificata in modo tale da potersi concentrare maggiormente sulla celebrazione annuale. Se la Commemorazione ricorre in un giorno infrasettimanale, non si terrà l'adunanza infrasettimanale. Se la Commemorazione ricorre nel weekend, non si terrà l'adunanza del fine settimana. Inoltre vi informiamo che la Commemorazione del 2020 si terrà martedì 7 aprile 2020. La Commemorazione del 2021 si terrà, invece, sabato 27 marzo 2021.</p>
<p id="p17" data-pid="17" class="se" style="text-align: justify;"><b>2. Discorso pubblico speciale:</b> Al fine di generare entusiasmo per la Commemorazione, il discorso speciale del 2019, intitolato “Sforzatevi di afferrare la vera vita!”, verrà presentato una settimana prima della Commemorazione, durante la settimana dell'8 aprile 2019. Nelle congregazioni che la settimana dell'8 aprile hanno un'assemblea o la visita del sorvegliante di circoscrizione il discorso speciale verrà pronunciato in linea di massima la settimana precedente. La maggioranza delle congregazioni vedrà un discorso registrato dalla filiale che, in molti casi, sarà pronunciato da un membro del Comitato di Filiale. Speriamo che fornirvi queste informazioni in anticipo possa aiutarvi a fare i preparativi per questi importanti eventi.</p>
<p id="p18" data-pid="18" class="se" style="text-align: justify;"><b>3. Programma di assistenza globale:</b> Il Programma di assistenza globale consente all'organizzazione di coprire le spese per incidenti avvenuti nelle Sale del Regno, Sale delle Assemblee e strutture delle filiali, inclusi danni derivanti da disastri naturali, incendi, furti o atti vandalici. Per quanto riguarda il prossimo anno di servizio, i costi previsti per questi incidenti verrebbero coperti se ogni proclamatore potesse contribuire approssimativamente  . Questo non vuol dire che ci si aspetta che ciascun proclamatore contribuisca esattamente tale somma. Piuttosto ciascuna congregazione potrà decidere di approvare una risoluzione per contribuire a favore dell'opera mondiale e i proclamatori potranno contribuire per la congregazione locale in base a quanto stabilito tramite risoluzione.</p>
<p id="p19" data-pid="19" class="se" style="text-align: justify;"><b>4. Nuovo biglietto da visita:</b> È ora possibile richiedere un nuovo biglietto da visita di jw.org che riporta sulla parte frontale solamente il logo di jw.org. Sul retro del biglietto si trovano degli spazi in cui i proclamatori possono scrivere un breve messaggio, un versetto della Bibbia o altre informazioni. Il biglietto fa parte del Kit dell'insegnante, e potrete cominciare a utilizzarlo non appena la congregazione lo avrà ricevuto.</p>
<p id="p20" data-pid="20" class="se" style="text-align: justify;"><b>5. Congressi internazionali del 2019:</b> Siamo felici di informarvi che nel 2019 si terranno 24 congressi internazionali in 18 paesi. Sarà il più alto numero di congressi internazionali tenuti dalla nostra organizzazione negli ultimi anni. Oltre 130.000 proclamatori, in rappresentanza di più 80 paesi, saranno invitati come delegati. Grazie alla vostra generosità circa 5.000 fratelli e sorelle nel servizio speciale a tempo pieno che hanno un incarico all'estero avranno la possibilità di assistere a congressi di zona e internazionali nel loro paese di origine o in un'altra località scelta da loro. Preghiamo che tutti i congressi del 2019 lodino il nostro grande Dio, Geova (<a href="jwpub://b/NWTR/19:57:9-19:57:9" data-bid="1-2" class="b">Sal. 57:9</a>).</p>
<br/>
<p id="p21" data-pid="21" class="se">S-147_I_201808</p>
</body>
</html>