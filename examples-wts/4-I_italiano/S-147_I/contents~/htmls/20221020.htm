<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><title>20221020</title>
</head>
<body>
<h1 id="p1" data-pid="1" class="se" style="text-align: center;">Comunicazione</h1>
<p id="p2" data-pid="2" class="se" style="text-align: center;">20 ottobre 2022</p>
<br/>
<h4 id="p3" data-pid="3" class="se" style="text-align: justify;">PER GLI ANZIANI IN ITALIA E A SAN MARINO</h4>
<p id="p4" data-pid="4" class="se" style="text-align: justify;"><b>1. Piano della congregazione per il risparmio energetico:</b> In questo periodo stiamo assistendo a un notevole aumento delle bollette di elettricità, acqua e gas. Vi esortiamo a prendere l'iniziativa a livello locale per verificare il consumo di energia; grazie ai controlli infatti si possono evitare molti sprechi (<a href="jwpub://b/NWTR/43:6:12-43:6:12" data-bid="1-1" class="b">Giov. 6:12</a>). Con questa comunicazione non vogliamo incoraggiare costose diagnosi energetiche o la modifica degli impianti esistenti, piuttosto desideriamo condividere alcuni consigli pratici per limitare il consumo energetico degli impianti nella loro configurazione <i>attuale</i>.</p>
<p id="p5" data-pid="5" class="se" style="text-align: justify;">2. Se due o più congregazioni utilizzano la stessa Sala del Regno, il comitato di gestione dovrebbe preparare un piano per il risparmio energetico. I corpi degli anziani informeranno quindi i proclamatori e di tanto in tanto ricorderanno loro l'importanza di economizzare, laddove è possibile. Di seguito, provvediamo alcuni consigli utili per il risparmio energetico.</p>
<p id="p6" data-pid="6" class="s5" style="text-align: justify;">• <b>Illuminazione</b>. È consigliabile utilizzare lampadine a risparmio energetico (manutenzione programmata vedi sfl cap. 21 App. A). Sono molto diffuse le lampade a LED che consumano circa l'80% in meno rispetto a quelle a incandescenza e solitamente hanno una durata operativa molto più lunga. Le lampade a LED sono generalmente disponibili con attacchi compatibili con i corpi illuminanti esistenti. Non dimenticare le luci accese ed evitare di accenderle dove non serve. Sfruttare al massimo l'illuminazione naturale, ad esempio programmando, se possibile, le attività di pulizia e manutenzione nei momenti della giornata dove c'è maggiore luce. Valutare come ottimizzare l'illuminazione esterna senza precludere in alcun modo la sicurezza.</p>
<p id="p7" data-pid="7" class="s5" style="text-align: justify;">• <b>Apparecchiature elettriche ed elettroniche</b>. Quando si utilizzano lavatrici e/o asciugatrici, è consigliabile usare programmi a risparmio energetico (ECO). Preferire lavaggi a pieno carico. Se possibile, è preferibile impostare lavaggi di breve durata, riducendo anche le temperature di lavaggio. All'asciugatura elettrica è preferibile l'asciugatura naturale. Nel caso in cui il fornitore di energia elettrica preveda una tariffa bioraria, preferire le fasce orarie più economiche, solitamente quelle serali. Tenere accesi i dispositivi elettronici (personal computer, monitor, caricabatterie, ecc.) più del dovuto significa sprecare energia inutilmente. Il fatto che un apparecchio rimanga in modalità standby non significa che non stia consumando. Perciò è consigliabile spegnere i monitor quando non si utilizzano. Nel caso siano presenti cancelli carrabili motorizzati, se possibile e se questo non riduce il livello di sicurezza, impostare una differente programmazione durante l'entrata e l'uscita, prima e dopo le adunanze, in modo che il cancello non consumi inutilmente energia aprendosi e chiudendosi continuamente.</p>
<p id="p8" data-pid="8" class="s5" style="text-align: justify;">• <b>Manutenzione</b>. Una corretta pulizia e manutenzione degli elettrodomestici presenti nella Sala del Regno (filtri di lavatrice, asciugatrice, aspirapolvere, ecc.) ne migliora le prestazioni e i consumi, come indicato nelle schede di manutenzione provvedute dal Reparto LDC.</p>
<p id="p9" data-pid="9" class="s5" style="text-align: justify;">• <b>Impianto di climatizzazione</b>. Nella stagione invernale, accendere l'impianto solamente dal periodo in cui viene concesso il permesso dai decreti governativi. Se presenti, controllare che nei termosifoni non ci siano residui d'aria e non coprire i caloriferi con panni o tende che limitano lo scambio termico con l'ambiente da riscaldare. La temperatura raccomandata è di 19°C. Può essere utile una ridistribuzione degli orari delle adunanze concentrando il periodo di utilizzo della Sala del Regno negli stessi giorni o in giorni vicini tra loro, in questo modo sia l'ambiente che i vari elementi manterranno una parte del calore accumulato. Se la Sala del Regno è utilizzata da più congregazioni, nei periodi di inutilizzo, gli impianti dovrebbero essere spenti. Accertarsi che non ci siano spifferi o punti dove il calore si possa disperdere all'esterno. A tal fine si possono installare paraspifferi adesivi e/o isolare i cassonetti delle tapparelle, se presenti. Non lasciare aperte porte e finestre a lungo. Nel periodo primaverile e autunnale, favorire il ricambio d'aria naturale al posto di quello meccanizzato. Programmare un controllo di efficienza energetica dell'impianto (caldaia e simili) almeno una volta all'anno. Nella stagione estiva, valutare l'accensione dell'impianto di raffrescamento, se necessario. Accertarsi che la temperatura interna impostata non sia eccessivamente inferiore rispetto a quella esterna, che di norma non dovrebbe superare i 6°C di differenza. Anche in questo caso, non lasciare aperte finestre e porte a lungo. Tenere chiuse le tende davanti alle finestre con maggiore irraggiamento solare.</p>
<p id="p10" data-pid="10" class="s5" style="text-align: justify;">• <b>Ascensore</b>. Alcune Sale del Regno hanno un ascensore. Limitarne l'uso a coloro che ne hanno reale bisogno, ad esempio in virtù dell'età o necessità fisiche.</p>
<p id="p11" data-pid="11" class="s5" style="text-align: justify;">• <b>Irrigazione</b>. Se presenti impianti automatici spegnerli completamente nel periodo invernale. Utilizzarli solo se necessario.</p>
<p id="p12" data-pid="12" class="se" style="text-align: justify;"><b>3. Sicurezza:</b> Vi confermiamo che l'applicazione di quanto riportato in questa Comunicazione non dovrà in alcun modo ridurre il livello di sicurezza nell'uso delle strutture teocratiche.</p>
<p id="p13" data-pid="13" class="se" style="text-align: justify;"><b>4. Attività future:</b> Dato che il risparmio energetico è un tema molto importante, che dimostra anche il nostro rispetto per la creazione di Geova, il Reparto LDC predisporrà un piano di adeguamento/miglioramento degli impianti in modo da ridurne il dispendio energetico. A suo tempo riceverete ulteriori istruzioni.</p>
<h4 id="p14" data-pid="14" class="se" style="text-align: justify;">PER I COORDINATORI DEI CORPI DEGLI ANZIANI IN ITALIA E A SAN MARINO</h4>
<p id="p15" data-pid="15" class="se" style="text-align: justify;"><b>1. Comunicazione per le congregazioni:</b> Assicuratevi che la comunicazione per le congregazioni sia letta alla fine della prossima adunanza del fine settimana e alla prossima adunanza infrasettimanale. Dopodiché andrà affissa alla tabella delle informazioni.</p>
<h4 id="p16" data-pid="16" class="se" style="text-align: justify;">PER LE CONGREGAZIONI IN ITALIA E A SAN MARINO</h4>
<p id="p17" data-pid="17" class="se" style="text-align: justify;"><b>1. Piano della congregazione per il risparmio energetico:</b> Dopo aver sfamato miracolosamente 5.000 uomini, oltre alle donne e ai bambini, Gesù disse ai suoi discepoli: “Raccogliete gli avanzi, così che non si sprechi nulla” (<a href="jwpub://b/NWTR/43:6:12-43:6:12" data-bid="1-2" class="b">Giov. 6:12</a>). Nei nostri giorni possiamo imitare Gesù preoccupandoci di evitare sprechi di elettricità, acqua e gas nella Sala del Regno.</p>
<p id="p18" data-pid="18" class="se" style="text-align: justify;">2. Per contenere le spese, gli anziani della congregazione sono stati incaricati di preparare un piano per il risparmio energetico. Alcuni ottimi suggerimenti sono riportati nella <a class="it" href="jwpub://p/I:102017166"><i>Svegliatevi!</i> n. 5 del 2017</a>. La buona collaborazione di tutti permetterà di contenere i costi delle utenze e fare buon uso dei fondi dedicati.</p>
<br/>
<p id="p19" data-pid="19" class="se">20/10/22-I It</p>
</body>
</html>