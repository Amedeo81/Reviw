Gesù non si allontanò, né accusò Pietro di qualche peccato. (Luca 5:8) E non criticò Pietro perché l’aveva implorato di andarsene. Al contrario, Gesù rispose benignamente: “Smetti di aver timore”. Il timore morboso sarebbe stato un motivo errato per ubbidire a Cristo. Gesù disse invece a Pietro che lui e i suoi compagni sarebbero divenuti validi pescatori di uomini. Similmente oggi non cerchiamo di spingere altri a ubbidire a Cristo facendo leva sul timore o su altri sentimenti negativi, come vergogna e sensi di colpa. Solo l’ubbidienza con tutta l’anima motivata dall’amore per Dio e per Cristo rallegra il cuore di Geova. — Matteo 22:37.
